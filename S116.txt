پرویز مشرف محفوظ ہو جائیں گے، ان کے بہی خواہوں کو اس سے طمانیت کا احساس ہوگا حکومت کو یہ تسلی رہے گی کہ کم از کم انہوں نے کیس تو چلایا وہ کہہ سکے گی کہ کبھی کسی نے اتنا بھی نہیں کیا تھا، زرداری نے تو گارڈ آف آنر دیا، ہم نے توکیس چلایا اگر عدالت نے غیر موجودگی میں سزا سنا دی تو اس سزا پر کچھ شور مچاکر، بھنگڑے ڈال کر خوشی منا لی جائے گی، ادھر پرویز مشرف کو یہ اطمینان رہے گا کہ میں نے کیس فیس کیا تھا، پیچھے نہیں ہٹا اور بیماری کی بنیاد پر مجبورا باہر آیا وہ دوبارہ واپس آنے کی بڑھک بھی مار سکتے ہیں۔
میں اور میری بیوی آپس میں کہتے ہیں کہ کارڈ بھیجنے والی کی کس قدر مہربانی ہے کہ اس نے ہمیں یاد رکھا، اپنے مصروف وقت میں سے کچھ لمحات نکال کر یہ کارڈ لیا، ہمارے لئے پیغام لکھا اور پھر ڈاک یا کورئیر کے ذریعے بھیجا ہم میاں بیوی دل کی گہرائیوں سے ایسا کرنے والے کے لئے اللہ سے دعا کرتے ہیں کہ وہ اپنی خاص رحمتیں ان پر نازل کرے اس کے بعد ان کارڈز کو ایک بار پھر اوپرنیچے کر کے ایک اور کارڈ نکالتے ہیں، پھر تیسرا ... ہم ہر صبح اپنے وقت کا کچھ حصہ کارڈز بھیجنے والوں کے لئے ممنونیت کے جذبات سے معمور دعائوں میں صرف کرتے ہیں۔
میری بچی اپنی اس شرم اور حیا کی ہمیشہ حفاظت کرنا اپنی عزت، عصمت کی ہمیشہ جان سے بھی بڑھ کر حفاظت کرنا تم جب سکول حجاب لے کر جاتی ہو، تمہارے چہرے پرحیران کن معصومیت اور نرمی آ جاتی ہے، تمہارے باپ کے دل سے ہمیشہ یہی دعا نکلتی ہے کہ زندگی بھر تم ایک باحجاب، با حیا زندگی گزارو میں یہ ہرگز نہیں کہنا چاہتا کہ اپنی زندگی کے فیصلے دوسرے لوگوں کے ہاتھوں میں دے دو نہیں، ہرگز نہیں میری خواہش ہے کہ تم میں اعتماد آئے، تمہارے اندر مضبوطی پیدا ہو بطور لڑکی، بطور عورت تم ہرگز کسی سے کم تر نہیں کسی مرد کو کسی عورت پر برتری حاصل نہیں ہے۔
یہ تین حرفی سوال اتنا سادہ نہیں اس کا جواب بھی اتنا مختصر اور سادہ نہیں ہر ایک کی زندگی کا پیٹرن مختلف ہے، اسے ایک دوسرے کی تقلید میں نہیں گزارا جا سکتا انسانوں اور فیکٹری سے نکلے بسکٹوں میں فرق ہوتا ہے، ہر ایک کا سانچہ الگ، شخصیت کے ذائقے مختلف اور تقدیر بھی ایک سی نہیں دو کام ضرور کرنے چاہئیں ایک یہ کہ اپنی زندگی کے رولر کوسٹر کے سفر میں چند لمحوں کا وقت اپنے لئے بھی نکالیں ہو سکے تو تنہائی میں بیٹھ کر سوچیں کہ ہم کیا کر رہے ہیں، کیسے زندگی گزار رہے ہیں، مقصدیت سے عاری اس انسانی زندگی اور جانوروں کی زندگی میں کیا فرق ہے؟
دوسری جنگ عظیم کے دوران جب ایک محاذ سے برطانوی فوج کو شکست ہوئی اور اسے پسپا ہونا پڑا تو برطانوی وزیراعظم نے اپنی فوج اور عوام کا حوصلہ بلند کرنے کے لئے یہ خوبصورت فقرہ کہا: '' ‘‘ یہ اور بات کہ خوبصورت الفاظ کچھ دیر کے لئے گمراہی تو پھیلا سکتے ہیں، حقیقت کو چھپا نہیں سکتے خیر بات طالبان کی ہو رہی تھی، ان کی جانب سے حملوں اور مختلف شہروں پر قبضے والی بات بہت سے دوستوں کو ناگوار گزری ان کا خیال تھا کہ طالبان اب ماضی کا قصہ بن گئے اور امریکہ نے ساڑھے تین لاکھ افغان فوج کی تربیت کر کے انتہائی مضبوط دفاعی لائن تیار کر لی ہے۔
وہ سکھ گھرانے میں پیدا ہوئے مگر مذہبی طور پر سکھ نہیں رہے، وہ کسی بھی مذہب کو نہیں مانتے تھے مگر انہوں نے سکھوں والی صورت نہیں بدلی، پگڑی اور ڈاڑھی آخر وقت تک ان کا جزو رہی ایک انٹرویو میں انہوں نے بتایا کہ وہ دفن ہونا چاہتے ہیں، اس لئے وصیت کی ہے کہ انہیں جلانے کے بجائے بہائیوں کے قبرستان میں دفنایا جائے خشونت انقلابی مزاج کے نہیں تھے، اندرا گاندھی کے حامی تھے، ایمرجنسی میں وہ حکومت کے ساتھ کھڑے رہے، ان کے مخالف انہیں پرواسٹیبلشمنٹ لبرل کہتے تھے؛ تاہم بعض معاملات میں وہ دلیری سے ڈٹ گئے 1971ء کی جنگ کے بعد جب پاکستانی فوجی بھارت کی قید میں تھے۔
پچھلے سال عام انتخابات سے پہلے اچانک ہی انہوں نے میدان میں اترنے کا اعلان کیا 'سیاست نہیں ریاست بچائو‘ کے نعرے کے ساتھ وہ پاکستان پہنچے اور پھر اپنے حامیوں کی خاصی بڑی تعداد اکٹھی کرکے اسلام آباد میں دھرنا دینے جا پہنچے ان کا دھرنا پرامن مگر بڑی حد تک بے فائدہ رہا الیکشن اصلاحات کا انہوں نے پرکشش نعرہ لگایا لیکن اس کے سیاسی ثمرات وصول نہ کر پائے قادری صاحب کے اس دھرنے اور سیاسی فعالیت کے بارے میں عام تاثر یہی تھا کہ وہ نادیدہ قوتوں کے ہاتھ میں کھیل رہے ہیں، اگرچہ وہ ہمیشہ اس تاثر کی تردید کرتے رہے اب قادری صاحب دوبارہ سیاسی میدان میں آ چکے ہیں۔
دونوں کا علاج یہی ہے کہ ان کی گردن ماردی جائے ریاست ان کا نیٹ ورک توڑے اور مکمل صفایا کرڈالے دونوں کے سہولت کاروں، انہیں فکری سپورٹ فراہم کرنے والوں، ان کی قتل وغارت کی تاویل کرنے والے لکھاریوں، نام نہاد دانشوروں کو بھی پکڑاجائے مذاکرات صرف پرامن، دستوری جدوجہد کرنے والوں سے ہو سکتے ہیں یا زیادہ سے زیادہ ان عناصر کو واپسی کا راستہ دیا جا سکتا ہے جو دہشت گردوں سے اپنے راستے الگ کر کے امن کی طرف آجائیں اور ریاست کا ساتھ دیں کراچی میں سیاسی جماعتوں کے بھتہ لینے، قتل وغارت کرنے والے مسلح ونگ اور لیاری گینگ وارکی صورت میں دہشت گرد گروہ الگ نوعیت کا مسئلہ ہیں۔
یوکرائنی نوجوان نے شروع میں ملازمت اور یونیورسٹی ایک ساتھ چلانے کی کوشش کی، مگر ناکام رہا، آخر اسے یونیورسٹی چھوڑنا پڑی اس وقت یقینا وہ اس بات سے بے خبر ہوگا کہ سولہ سترہ برس بعد مالیاتی تجزیہ کاروں نے اس کا شمار بل گیٹس اور فیس بک کے بانی مارک زکر برگ کے ساتھ کرنا ہے کہ ان سب کو کسی نہ کسی وجہ سے اپنی تعلیم ادھوری چھوڑ کریونیورسٹی سے نکلنا پڑا اگلے نوبرسوں میں دونوں دوستوں نے یاہو کے کاروباری نشیب وفراز کو قریب سے دیکھا گوگل سرچ انجن نے یاہوکو بہت پیچھے چھوڑ دیا یوکرائنی نوجوان، جو اب اتنا زیادہ نوجوان نہیں رہاتھا، اسے اشتہارات کبھی بھی پسند نہیں رہے تھے۔
صوبے کی تاریخ میں پہلی بار پولیس سیاسی اثرورسوخ سے پاک ہوئی، طاقتور ترین آئی جی لگایا گیا جو ٹرانسفر، پوسٹنگ کے لئے وزیراعلی کے اجازت بھی نہیں لیتا پنجاب میں اس کا خواب بھی نہیں دیکھا جا سکتا سیاسی اثرورسوخ سے بے نیاز چیف سیکرٹری لگایا گیا، دیگراعلی انتظامی عہدوںمیں بھی ایسا کیا گیا تعلیم کے شعبے میں بہت بہتری آئی، منہ زور ڈاکٹر مافیا کو ڈسپلن میں لانے کی سعی ہو رہی سٹیٹس کو کے علمبردار وزیراعلی کے ہونے کے باوجود یہ اصلاحات لائی گئیں، حالانکہ بیشتر حکومتی ارکان اسمبلی اور وزرا ناتجربہ کار ہیں، اصلاحات پر عملدرآمد کے لئے جو تجربہ چاہیے، وہ ان کے پاس نہیں، مگر کمٹمنٹ نظر تو آئی ہے۔
ظفراللہ خان اگر مدرسے اور لنکنز ان جیسے تعلیمی اداروں سے براہ راست واقف نہ ہوتے تو یہ تجزیہ نہ کر سکتے اگر وہ ا علی انتظامی اور سیاسی عہدے پر نہ رہے ہوتے تو سیاست و ریاست کے مسائل کو اس دقت نظر سے نہ سمجھ سکتے اگر انہوں نے مشرق و مغرب کے معاشروں میں قیام نہ کیا ہوتا تو ان کی خوبیوں اور خامیوں سے آگاہ نہ ہوتے اسی لیے میں اس آپ بیتی کو جگ بیتی کہتا ہوں جن مراحل سے وہ گزرے، مسلم سماج کا ہر رکن، اگر سب نہ سہی تو ایسے چند مراحل سے ضرور گزرا ہے اور ان مسائل کا حل چاہتا ہے جو اسے درپیش آتے ہیں۔
ا ب یہ تاریخ کی روشنی میں کہا جا سکتا ہے کہ بر طانیہ کو بہر حال جا نا تھا اگر 1946ء میں برصغیر تین نیم خود مختار حصوں میں تقسیم ہو جاتا تو برطانیہ کے جانے کے بعد، یہ حصے خود بخود مکمل خود مختار ملک بن جاتے یہ واقعہ دس سال سے کہیں پہلے ہو جاتا اس صورت میں اتنی بڑی تعداد میں انسان مرتے اور نہ ہجرت کا ایسابڑا المیہ پیش آتا بعد میںتاریخ ہمیں یہیں لے آئی آج کا بر صغیرکم و بیش ان ہی تین حصوں میں بٹ چکا جو کیبنٹ مشن نے تجویز کیے تھے، صرف اس فرق کے ساتھ کہ آسام بنگلہ دیش کے بجائے، بھارت کا حصہ ہے۔
محض قانون نہیں، اسلامی قانون قانون اور مذہب، دونوں کسی شہری کے اس حق کو تسلیم نہیں کرتے کہ وہ کسی بھی مقدمے میں، خود مدعی بنے، خود منصف بنے اور خود ہی قوت نافذہ ہو رہی آگ میں جلانے کی سزا، تو ہمارے فقہا، یہ سزا دینے کا حق کسی عدالت کو بھی نہیں دیتے یہ حق صرف اس عالم کے پروردگار کا ہے کہ وہ جسے چاہے نار جہنم کا سزاوار ٹھہرائے بلاشبہ اللہ کے آ خری دین کو ماننے والا ایسے جرم کا ارتکاب کر سکتا ہے" نہ ہی اپنے رب سے ڈرنے والا اللہ کی کتاب اس کا حکم دیتی ہے" نہ اللہ کے آ خری رسولﷺ اس کی اجازت دیتے ہیں۔
یہ فساد ہر گھر کو اپنی لپیٹ میں لے چکا بشیر بلور جیسے سیکولر بھی اس کا ایندھن بنے اور مولانا حسن جان جیسے مذہبی بھی عام و خاص، شیعہ و سنی، سب تک اس کے اثرات پہنچے یہ اجتماعی خود کشی ہو گی کہ اس فساد کے خاتمے کو موضوع بنانے کے بجائے، ہم گروہی تناظر میں سوچیں اور دوسرے کو نیچا دکھانے کی کوشش کریں افسوس یہ ہے کہ اس کی زد میں اگر کوئی اخلاقی قدر آئے تو ہم اس کو روندتے ہوئے گزر جائیں اور ہماری جبین پر کوئی قطرہ انفعال دکھائی نہ دے عوامی سطح پر پاکستان میں ایک وحدت فکر پیدا ہو چکی فساد سے نجات پر سب متفق ہیں۔
موٹروے اور اب پر روزگار کے اسباب کو پھیلا دیا جائے اور اس طرح نئی شہر اور بستیاں آباد کی جائیں اس وقت مسئلہ ان کا ہے جو دنیا میں آ چکے ان کو ہمیں روزگار فراہم کرنا ہے اور اچھی زندگی بھی موجود شفاخانوں اور سکولوں کی حالت کو بہتر بنا کر کچھ بہتری لائی جا سکتی ہے تاہم یہ طے ہے کہ موجود شہروں پر آبادی کا مزید بوجھ ڈالا گیا تو یہ زندگی کو مزید اجیرن بنا دے گا جس نے دنیا میں آنا ہے، اس کو کئی روک نہیں سکتا تاہم انسان تدبیر کا پابند ہے اور اسے یہ دیکھنا چاہیے کہ بچوں کو بنیادی سہولتوں کی فراہمی اس کا فرض ہے۔
بھارت نے ابتدا ہی سے کوشش کی کہ پاکستان کی بقا کا راستہ روکاجائے پاکستان کے حصے کی رقم دینے سے انکار کیا گیا یہاں تک کہ اس پر گاندھی جی کو صدائے احتجاج بلند کرنا پڑی 1965 ء میں وہ لاہور کے درپے ہوا 1971ء میں اس نے ہماری حماقتوں سے فائدہ اٹھایا اور پاکستان کو دو لخت کروا دیا اس کے ساتھ اس نے سری لنکا، نیپال اور خطے کر دوسرے ملکوں پر اپنا تسلط برقرار رکھنے کی کوشش کی تاریخ نے ا سے موقع دیا تو اس نے افغانستان میں بھی اپنا اثر و رسوخ بڑھا لیا ایران سے بھی تعلقات استوار کر لیے یہ جنوبی ایشیا کا سردار بننے کی کوشش ہے۔
ادھرکو بھی نظر کیا کیجے! بھٹو صاحب سے لے کر شہباز شریف صاحب تک، بہت سے لوگ یہ کام کر چکے بالآخر یہ ان کے گلے کا پھندا بن گیا بھٹو صاحب کے معاملے میں لفظی اعتبار سے اور شہباز شریف کے قصے میں معنوی اعتبار سے زندگی کی تلخ حقیقتیں انسان کا پیچھا نہیں چھوڑتیں انسان انہیں قبول تو کر تا ہے مگر بعد از خرابیٔ بسیار پاکستان کو آج ایک ایسی قیادت کی ضرورت ہے جو اس میں ہیجان نہیں، بیداری پیدا کرے جو اس میں زندگی کی صداقتوں سے آنکھیں چار کرنے کی صلاحیت بیدار کرے جو اسے باور کرائے کہ ہتھیلیوں پہ سرسوں نہیں جمتی یہ ایک مسلسل ریاضت کا عمل ہے۔
عوام اچھی طرح جانتے ہیں کہ مسجد کے امام، بچوں کے استاد اور حکمران کے انتخاب کا پیمانہ ایک نہیں ہو سکتا سیاست کے راستے اصلاح کے علم بردار یہ چاہتے ہیں کہ عوام مسجد کے امام کو امام کبری کے لیے بھی منتخب کر لیں یہ بوجوہ ممکن نہیں سیاسی اداروں کی ضروریات اور ہیں اور مذہبی اداروں کی اور اس کا یہ مطلب نہیں کہ سیاست میں دیانت دار افراد نہیں ہونے چاہئیں یہ سیاست کی بنیادی ضرورت ہے مگر دیانت دار قیادت سماجی اخلاقیات کو بہتر بنائے بغیر سامنے نہیں آ سکتی مزید یہ کہ ایسی قیادت سیاسی عمل کے تسلسل سے ابھرتی ہے اور اسے صرف جمہوری عمل ہی یقینی بناتا ہے۔
تو انہوں نے بنگالیوں کے حق میں آواز اٹھائی ان حقوق کے لیے ان کی جماعت حسین شہید سہروردی کی عوامی لیگ کی اتحادی رہی اور شیخ مجیب الرحمن کا بھی ساتھ دیا لیاقت علی خان نے سہروردی کو غدار کہا تو مولانا مودودی سراپا احتجاج بن گئے شیخ مجیب الرحمن نے چھ نکات پیش کیے تو پروفیسر غلام اعظم نے بنگالیوں کے سیاسی، سماجی اور معاشی استحصال کے خاتمے کے لیے آٹھ نکات پیش کیے اس کے لیے کتابچہ لکھا اور شہر شہر تقریریں کیں اقتدار کی باگ سنبھالنے کے بعد یحیی خان مشرقی پاکستان گئے تو جماعت اسلامی کے ایک وفد نے ان سے ملاقات کی اس وفد میں پروفیسر غلام اعظم بھی تھے۔
تو اسے تاریخ کی اسیری سے نکلنا ہوگا پاکستان اور بھارت کو ایسی قیادت کی ضرورت ہے جو اسے 1947ء کی نفسیاتی فضا سے نکال سکے قائد اعظم اور گاندھی دونوں یہ نہیں چاہتے تھے کہ یہاں کے لوگ ہمیشہ ایک تلخی کی گرفت میں رہیں اگر ایسا ہوتا تو قائد اعظم کبھی باہمی تعلقات کے مستقبل کو امریکہ اور کینیڈا کے تعلقات کے مماثل ہونے کی خواہش کرتے اور نہ سرحد کے پار رہ جانے والے مسلمانوں کوبھارت کا وفادار شہری بننے کو مشورہ دیتے اسی طرح گاندھی بھی پاکستان کے اثاثوں کے لیے بھوک ہڑتال نہ کرتے پاکستان اور افغانستان کو بھی سوچناہے کہ انہیں کب تک 1979ء کے واقعات کا اسیر رہنا ہے۔
یہ انڈونیشیا کی تحریک آزادی میں متحرک رہی استعماری قوتوں کے خلاف جہاد کیا آزادی کے بعد بھی ماشومی جیسے مذہبی سیاسی اتحاد کا حصہ رہی ایک وقت میں اس جماعت کی ایک شخصیت عبدالرحمان واحد انڈونیشیا کے صدر بھی رہے نہضۃ العلما اپنے تجربات کے بعد اس نتیجے تک پہنچی کہ اقتدار کی سیاست مذہب کے لیے مفید ہے اور نہ ریاست کے لیے یوں اس نے سیاست سے علیحدگی اختیار کرتے ہوئے، ریاست کے بجائے سماج کو اپنی سرگرمیوں کا مرکز بنایا 2004ء میں جب میں پہلی بار انڈونیشیا گیا تو میں نے اس سارے عمل کو بہت قریب سے دیکھنے اور سمجھنے کی کوشش کی دوسرا تجربہ تیونس (تیونیسیا) میں ہو رہا ہے۔
