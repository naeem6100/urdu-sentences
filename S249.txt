ہمارا چھت سانگ دیکھنے کے لیے آئیڈیل ہوتا میرے ہم عمر مجھے خوش قسمت سمجھتے کہ اس گھر میں رہتا ہوں لیکن میرا معاملہ یہ تھا کہ کانوں میں آواز آتی رہتی مگر میں بے چینی سے کروٹیں بدلنے کے سوا کچھ نہ کر سکتا اس ماحول میں میرے لیے تفریح کی صرف ایک جائز صورت تھی: مولوی حضرات کی تقاریر اس میں موسیقی کے سوا سب کچھ ہوتا آواز، انداز، اداکاری اور جگت مذہبی جلسہ میرے لیے تفریح کا موقع تھے جس کا بے تابی سے انتظار ہوتا ساتھ کے گاؤں میں کہیں جلسہ ہوتا تو اہتمام سے جاتا اور اکثر والد صاحب کے ساتھ یوں تقریر کے فن اور خطابت سے میرا خصوصی تعلق پیدا ہوا سانگ میں بھی یہی ہوتا تھا اگر کسی گاؤں میں لگتا تو دیکھنے کے لیے لوگ دور دور سے آتے میں بڑا ہوا تو اس ذوق کی مسلسل آبیاری ہوتی رہی دلچسپی کا میدان مذہبی سے سیاسی تقاریر تک پھیلتا گیا میں نے بچپن میں اپنے والد گرامی کے ساتھ، اٹک میں آغا شورش کاشمیری کی تقریر اس طرح سنی کہ خطاب کے دوران میں کہیں سو گیا اپنے بچپنے کی وجہ سے آغا صاحب کی تنبیہہ سے محفوظ رہا" جو وہ اپنے سامعین کو خطاب کے آغاز میں کیا کرتے دور طالب علمی میں، میں خود بھی تقریری مقابلوں میں حصہ لینے لگا اس دوران میں اس فن کے بارے میں پڑھنا بھی شروع کیا مجھے محسوس ہوا کہ اردو زبان میں اس موضوع پر بہت کم لکھا گیا ہے۔
