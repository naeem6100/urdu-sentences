اس سے مگر اندازہ لگایا جا سکتا ہے کہ جب اشفاق صاحب نے اپنے مخصوص سحرانگیز انداز میں سنایا ہوگا تو کیسا سماں باندھا ہوگا اس وقت یہ عہد کیا کہ اپنی زندگی میں بھی اس عمل کو جاری کیا جائے، مگر وہی ہوا جو اس قسم کے اچھے عہد کے ساتھ ہوتا ہے کہ کچھ دن گزرے تو پھر مشینی انداز کی رواں دواں زندگی میں ہر بات بھول گئے یہ بات مگر کبھی کبھار یاد آتی ہے۔
میرے جیسے لوگ مسلم لیگ ن کے اسی بنیاد پر ناقد ہیں کہ اس جماعت نے ملک سے فکری اور نظریاتی سیاست کا نہ صرف خاتمہ کر دیا بلکہ اسے ماضی کا ایک بھولا بسرا باب بنا دیا آج ہم پوسٹ مسلم لیگ ن یا پوسٹ نواز شریف دور میں جی رہے ہیں، جس کے اپنے عملی تقاضے ہیں، دعوی، جواب دعوی جیسے فکری سوال اب غیر اہم، غیر متعلق ہوچکے کہاں کا نظریہ اور کہاں کا جواب نظریہ؟
کتاب خرید لی اور پھر اسے کئی بار اتنی دلچسپی سے پڑھا کہ اس کے بیشتر نکات یاد ہوگئے بعد میں دست شناسی پر پاکستان میں جتنا مواد میسر تھا، پڑھا، انٹرنیٹ ان دنوں آ چکا تھا، اس پر ریسرچ بھی کی، چینی پامسٹری پر ایک ای بک ملی، جس نے دست شناسی کے کئی نئے زاویوں سے روشناس کرایا بہت لوگوں کے ہاتھ دیکھے، ان میں سے کچھ ایسے مداح بنے کہ آج تک متاثر چلے آتے ہیں۔
حال یہ ہے کہ گریم سمتھ جیسے کھلاڑی نے اپنے کالم میں جنوبی افریقہ کی ٹیم کو مشورہ دیا کہ مصباح کو ٹارگٹ بنائو، اسے آئوٹ کر لیا تو آدھی جنگ اسی وقت جیت لی، مگر ادھر مصباح مخالف نقاد ہیں کہ ٹیم نے پہلے دو میچ ہارے تو سارا ملبہ مصباح پر ڈال دیا زمبابوے کے خلاف وہ اگر نہ ٹھیرتا تو پاکستان فائٹنگ سکور ہی نہ کر پاتا، مگر اس پر بھی زہریلے تیر برسائے جار ہے۔
لیاری البتہ پیپلزپارٹی کا رہا، اسے ایم کیوا یم فتح نہ کر سکی، اس کی بربادی بعد میں خود ان لوگوں نے کی، جنہیں وقت نے پیپلزپارٹی کی قیادت سونپ دی جے یوپی کمزور ہوگئی، مولانا نورانی کے انتقال کے بعد تو اس کانام ہی رہ گیا ہے، مسلم لیگ ن پر اگر توجہ دی جائے تو اس کے نیم مردہ وجود میں جان پڑ سکتی ہے، میاں صاحب نے مگر سندھ اس بار پیپلزپارٹی کو بخش رکھا ہے۔
زیادہ گہرائی میں جائے بغیر صرف اپنا نقطہ نظر بیان کر دینا اور مخالف کی بات پر جو فوری طور پر ذہن میں آ جائے، اسے اونچا اور تیز تیز بول دینا بلکہ بولے چلے جانا ٹاک شوز میں کامیابی کا بھی یہی گر تھا اور ہمارے نوجوان طلبہ پر بھی اس کارنگ واضح طور پر محسوس ہو تا مجھے اندازہ ہوا کہ طلبہ میں کتاب کلچر سے دوری کی وجہ سے بہت سی بنیادی معلومات موجود نہیں تھیں۔
غلط ہے، وہ اس کی پرسنل لائف نہیں بلکہ اس نے قانون کو توڑا اور سماج کے طے شدہ ضابطوں کے پرخچے اڑائے اسی طرح وہ لیڈر یا سیلی بریٹی کسی کے ساتھ زیادتی (ریپ)کر دے یا پھر شراب میں دھت ہو کر اول فول بکتا پھرے وہ اس کی نجی زندگی نہیں اور ایسے کاموں کی رپورٹنگ بھی غلط نہیں کہ ایسا کرتے ہوئے مقصد کیچڑاچھالنا یا سکینڈل بنانا نہیں بلکہ ایک جرم کو بے نقاب کرنا ہے۔
آدمی یا تو پوری شدت سے ان کی محبت میں گرفتار ہو جاتا ہے یا پھر اس طور ناپسند کرنے لگتا ہے کہ پلٹ کر ادھر نہیں دیکھتا وہ شخصیت خواہ کس قدر اچھا کام کر دکھائے، اسے ناپسند کرنے والوں کی تیوڑیوں پر پڑے بل دور نہیں ہوتے دلچسپ بات یہ ہے کہ ان کی طاقتور شخصیت کے باعث کسی کے لیے غیرجانبدار رہنا ممکن نہیں رہتا، وہ کوئی ایک انتہائی رائے بنانے پر مجبور ہو جاتا ہے۔
ان سے بات کی جائے تو نہایت مایوسی اور لاتعلقی سے جواب دیتے ہیں، '' یہ سب چور ہیں، کسی کا ساتھ دینے کا فائدہ نہیں‘‘ جب استفسار کیا جائے کہ آپ اپنے طور پر کچھ کریں تو لہجے میں کڑواہٹ بھر کر بولیں گے، '' ہمارے پاس اتنا وقت نہیں، ویسے بھی یہاں کچھ نہیں ہونے والا‘‘ کچھ لوگ ایسے بھی ہیں جو اس منفی اور قنوطیت زدہ صورتحال کو دیکھ کر شدت پسندی پر مائل ہوجاتے ہیں۔
میرے خیال میں بھارت ہمارا دوست یا حلیف ملک قطعی طور پر نہیں بن سکتا، ہاں اس کا درجہ دشمن سے کسی حد تک کم ہوکر ایک مخالف ملک کا ہو سکتا ہے، جس کے ساتھ تعلقات بہتر ہوجائیں اور کشیدگی نہ ہو تعلقات نارمل کرنے کی ضرور کوشش کرنی چاہیے، اس وقت ویسے بھی ہم جنگ کے متحمل نہیں ہوسکتے، مگر ہمیں بھارت کی جانب سے ہمیشہ ہوشیار اور مستعد رہنا ہوگا اس کی دو تین وجوہ ہیں۔
ویسے بھی جب کوئی شخص جب تک براہ راست کسی مسئلے سے متاثر نہ ہو ر، اس وقت تک اسے حقیقی آگہی نہیں ہوسکتی جس دن اینکر ز کے جنریٹرز جواب دے گئے اور انہیں کئی کئی گھنٹوں کی لوڈ شیڈنگ کا سامنا کرنا پڑا، اس روز ان کے پروگراموں کا رنگ ہی کچھ اور ہوگا مجھے چودہ پندرہ سال پرانا ایک واقعہ یاد آیا جس اخبار میں کام کرتا تھا، وہاں ایک رپورٹر ٹرانسپورٹ کی خبریں کرتا تھا۔
‘ ‘ خاتون پروفیسر کے تیکھے تبصرے کی کاٹ ہر ایک نے محسوس کی مسعود خان کئی برسوں تک چین میں سفیر رہے چین کے حوالے سے انہوں نے دلچسپ باتیں بتائیں کہنے لگے کہ چینی ماہرین اب یہ مانتے ہیں کہ ہم نے ثقافتی انقلاب کے دنوں میں زرعی انقلاب کی باتیں کیں اور زراعت کو بہت زیادہ اہمیت دی، بعد میں علم ہوا کہ زراعت اپنی جگہ، مگر معاشی ترقی کے لئے صنعتی انقلاب لانا پڑتا ہے۔
مسعود خان نے جدید چین کے بانی ڈینگ ژیاو پنگ کے حوالے سے ایک واقعہ سنایا ڈینگ نے چینی معیشت کو جدید خطوط پر استوار کرنے کے جو بنیادی فیصلے کئے، ان میں ایک یہ بھی تھا کہ ہزاروں چینی طلبہ اعلی تعلیم کے لئے امریکہ بھیجے جائیں سائنس اور انجینئرنگ کے مضامین کو خاص طور پر ترجیح دی گئی پولٹ بیور و کے ایک رکن نے اعتراض کرتے ہوئے کہا کہ یہ لڑکے چین واپس نہیں آئیں گے۔
دونوںا طراف کا میڈیا ہر ایشو کو ربڑ کی طرح کھینچنے کا عادی ہوچکا ہمارے بیشتر اینکرز نے چونکہ فرض کر لیا ہے کہ کرنٹ افیئرز سے ہٹ کر پروگرام کرنا مباح نہیں اور یہ کہ غلطی سے بھی کسی پروگرام میں صحت، تعلیم، ماحولیات جیسے ایشوز کا ذکر نہ آ پائے ایسی صورت میں حالات حاضرہ کے حوالے سے ہونے والا ہر واقعہ ٹاک شوز کی زینت بنتا ہے اور وہ اسے اس وقت تک کھدیڑتے رہتے ہیں۔
تضاد مگر اس میں یہ ہے کہ جب تحریک انصاف نظریاتی کارکنوں کو ٹکٹ دے اور وہ وسائل کی کمی، الیکشن لڑنے کا تجربہ نہ ہونے اورمقامی برادری کی سپورٹ نہ ہونے کے باعث بری طرح ہار جائیں تو پھر جوش وخروش سے لکھا اور تجزیہ کیا جاتا ہے کہ عمران خان کا جادو ختم ہوگیا، ان کے امیدوار بری طرح ہار رہے ہیں، پولنگ سٹیشنوں تک وہ پولنگ ایجنٹ ہی نہیں پہنچا سکے تو الیکشن کیا لڑیں گے۔
ہم جیسے دنیا دار ان تفریحات کے تو قائل ہیں، رفتہ رفتہ یہ البتہ ہوا کہ اب سطحی، جذباتی ڈرامے یا فلمیں جی کو نہیں بھاتیں کوئی نقطہ ایسا ہونا چاہیے، بڑا خیال، نئی بات، کچھ ہٹ کر لکھا، فلمایا گیا تھیم یا پھر اداکاری ہی غیر معمولی ہو پاکستانی فلم انڈسٹری تو عرصہ ہوئے دم توڑ گئی، اب دوبارہ سے زندگی کے کچھ آثار تو پیدا ہوئے ہیں، لیکن یہ سب کمرشل انداز سے کیا جا رہا ہے۔
ایسی جماعت جس میں پڑھے لکھے، مخلص لوگ شامل ہوں اور ان غلطیوں سے گریزکریں، جن کا ارتکاب تحریک انصاف نے کیا اس سیاسی جماعت کی جانب دو تین دن پہلے برادرم خورشید احمد ندیم نے اشارہ کیا اور جس کی کچھ تفصیل جناب ہارون الرشید نے اپنے گزشتہ روزکے کالم میں بیان کی بدھ کی صبح اٹھا توکئی دوستوں کے ٹیکسٹ میسج آ چکے تھے، وہ جاننا چاہتے تھے کہ اس نئی جماعت کا حدود اربعہ کیا ہے۔
اسی طرح دروغ برگردن راوی، ایک معروف سیاسی رہنما کے بارے میں کہا جاتا ہے کہ لندن میں قائد تحریک کی حلیم پارٹی میں وہ حلیم کا ڈونگا ہاتھ میں اٹھائے سرو کر رہے تھے، امریکہ سے آئے ایک بڑے تاجر نے جو قائد کے ساتھ قالین پربراجمان تھے، انہیں آواز دے کر بلایا کہ ''ڈاکٹر صاحب ‘‘آپ یہاں آ کر بیٹھ جائیں موصوف نے بے چارگی سے دیکھا اور منمناتی آواز میں کہا کہ نہیں میں ٹھیک ہوں۔
کسی بھی ورلڈ چیمپئن ٹیم کا ایسا کمزور وکٹ کیپر نہیں ہوسکتا ہمارے فاسٹ بائولرز کسی زمانے میں مشہور تھے، اب ٹیم کا پیس اٹیک بھی دوسرے درجے کا ہوچکا محمد عرفان کے علاوہ کوئی بھی بائولر ایسا نہیں جومخالف بیٹنگ لائن کو پریشان کر سکے اتوار کے میچ میں یہ صاف نظر آیا یہ تو خوش قسمتی ہے کہ آخری اوورز میں سہیل خان نے اچھی بائولنگ کی ورنہ ٹارگٹ ساڑھے تین سو کے لگ بھگ ہوجانا تھا۔
عمران خان نے نوجوانوں کے انہی جذبات اور سوچ کو استعمال کیا اور اپنے تبدیلی کے نعرے سے انہیں اپنے گرد اکٹھا کیا گزرتے وقت کے ساتھ جیسے جیسے عمران خان کی سیاسی پوزیشن کمزور ہورہی ہے، مسلم لیگ ن کی روایتی سیاسی شخصیات اور جوڑتوڑ پر انحصار کر کے طاقت حاصل کرنے اور ایک بار پھر جیتنے کا امکان پیدا ہو رہا ہے، اس سے مجھے لگتا ہے کہ تبدیلی کے خواہاں عناصر بھی مایوس ہو رہے ہیں۔
صرف ایک ہی نقطہ عرض کئے دیتا ہوں کہ پچھلے چھ سات برسوں سے امریکہ کے دو سب سے بڑے اہداف رہے ہیں، افغان طالبان کی کوئٹہ شوری اور افغان طالبان کا سب سے اہم گروپ حقانی نیٹ ورک امریکی ماہرین جانتے تھے کہ اگر حقانی نیٹ ورک کو ختم کر دیا گیا تو افغانستان میں طالبان کی سرگرمیاں بہت حد تک کنٹرول ہوجائیں گی، کوئٹہ شوری کے خاتمے کا مطلب افغان طالبان کی قیادت کا منتشر ہوجانا تھا۔
کلدیپ نائر اس سے متفق تھے کہ کشمیر فلیش پوائنٹ بن سکتا ہے، تاہم کشمیر کا مسئلہ بھی پرامن طریقے سے حل ہونا چاہیے، جنگ اس کا حل نہیں، کلدیپ نائر کے بقول دونوں طرف کے کشمیرکے عوام کوزیادہ سے زیادہ داخلی خود مختاری دی جائے، صرف دفاع اور خارجہ امور کے محکمے پاکستان اور بھارت کی حکومتوں کے پاس ہوں، کشمیریوں کو ایک دوسرے سے ملنے جلنے پر کوئی پابندی نہ ہو، یہ اس کا فطری حل ہے۔
ایسا بنیادی پرزہ، جس نے ان تمام پر نظر رکھنے کامیکنزم بنا رکھا ہو... وہ اس پورے کھیل میں نظر نہیں آیا آئزن ہاور نے کام کے بے پناہ دبائو اور ذمہ داریوں کو نمٹانے کے لئے ایک ایسا فارمولا یا میتھڈ ایجاد کیا، جس نے ماڈرن ٹائم مینجمنٹ کی بنیاد ڈالی ان کا ایک مشہور مقولہ ہے، ''جو اہم ہے، وہ کبھی کبھار ہی ارجنٹ ہوتا ہے اور ارجنٹ (ہنگامی)نوعیت کے کام کبھی کبھار ہی اہم ہوتے ہیں۔
شوکت تھانوی ادیب آدمی، رات گئے سوئے، صبح سات آٹھ بجے اٹھے، نہادھو کر نو، ساڑھے نو تک شاہد دہلوی کے گھر پہنچے ادھر شاہد صاحب نے علی الصبح اپنے دستور کے مطابق نہاری تیار کروا، مغز گھی میں بھنوا کر تیار کرا رکھے، مہمانوں کاکچھ پتہ نہیں کچھ دیر بے چینی سے ٹہلتے رہے، پھر گھنٹے کے بعد بیگم کو کہا کہ نہاری تو اب ہوگئی باسی قورمہ، تھانوی صاحب آئیں تو بیٹھک میں صرف چائے بھجوائیے گا۔
میاں صاحب نے اپنے سیاسی اور حکومتی دور کے بہترین فیصلوں میں سے ایک فیصلہ کرتے ہوئے سعودی عرب فوجی دستے بھجوانے کا فیصلہ کیا پاکستان نے ایک ڈویژن کے لگ بھگ فوج بھجوائی تھی، جو سعودی عرب کے دو تین مقامات پر تعینات رہے تبوک، خمیس المشیط اور شرورہ یہ سب سرحد سے دور مگر دفاعی اعتبار سے نہایت اہم تھے اگر خدانخواستہ اس وقت پاکستانی حکومت عوام کی اکثریت کا فیصلہ تسلیم کر لیتی تو کیا ہوتا؟
اس کے باوجود اصل لڑائی چونکہ اس وقت کمیونزم یا سوشل ازم سے تھی، زیادہ بڑا خطرہ مغرب نہیں، سوشل ازم محسوس ہو رہاتھا، اس لئے رائیٹ ونگ سے تعلق رکھنے والے سکالرز اور رائٹرز نے لیفٹ ونگ کو اپنا ہدف بنایا ویسے تو سوشل ازم ایک معاشی نظام ہی تھا، جوکنٹرولڈ معیشت، صنعتوں، بینکوں اور تعلیم سمیت بیشتر اہم شعبوں کو قومیا کر منافع خوروں کے ظلم اور استحصال سے عام آدمی کو بچانے کا دعوے دار تھا۔
ہمارے مسالک خصوصا بریلوی، دیوبندی مکاتب فکر کے مابین فالٹ لائنز واضح ہوگئیں سوشل میڈیا پر یہ رجحان خوفناک صورت اختیارکر گیا، جب دیو بندی مدارس سے فارغ التحصیل نوجوانوں اور طلبہ نے دھرنے پر تنقید کرتے ہوئے اسے بریلوی مخالف مناظرے کی شکل دے دی یہ سب نامناسب تھا، خاص کر ایسی صورت میں جب یہی نوجوان چند ہفتے قبل ممتاز قادری کے جنازے کے حوالے سے عوامی ردعمل کو مذہبی طبقات کی جیت قرار دے رہے تھے۔
وہ کہتے ہیں کہ 2007ء میں چین کی تاریخ کا پہلا سائنس فکشن کنونشن ہوا میں نے چینیوں سے وجہ پوچھی توجواب ملا کہ ہم چینی نقال اچھے ہیں، دوسروں کے آئیڈیاز پرکام کرکے شاندارچیزیں بنا سکتے ہیں، مگر کوئی نیا آئیڈیا پیدانہیں کرسکتے، کچھ غیرمعمولی ایجاد نہیں کر پاتے، ہم نے دنیا کی بڑی کمپنیوں میں ایک ٹیم بھیجی جس نے تحقیق کرکے کھوج لگایا کہ دنیاکے بڑے بڑے ایجاد کرنے والے بچپن میں سائنس فکشن پڑھاکرتے تھے۔
سیاسی جماعتوں کو اپنے اندر بھی جمہوریت لانا ہوگی شہزادوں، شہزادیوں کے بجائے سیاسی کارکنوں کو اہمیت دی جائے سیاسی خاندانوں کی اگلی نسل بے شک سیاست میں آئے، مگر نیچے سے اپنا سفر شروع کرے، اوپر سے مسلط نہ ہوجائے کرپشن کا خاتمہ کیا جائے، سیاستدان اپنی صفوں میں جھاڑو پھیریں، تطہیر کریں بدعنوان لوگوں کی جگہ جیل ہے، پارلیمنٹ نہیں اسی طرح کسی فرد، گروہ یا تنظیم کو ملک میں ہتھیار اٹھانے کی اجازت نہیں ملنی چاہیے۔
عمر بھر کی رفاقت کا تقاضا ہے کہ وہ تکلیف کے یہ شب و روز ان کے ساتھ گزاریں یہاں تک کہ عالم کا پروردگار اپنا فیصلہ سنا دے اللہ تعالی اگر ان کی اہلیہ کو صحت سے نوازنا چاہے تو وہ اس پر قادر ہے اگر وہ کوئی اور فیصلہ کرنا چاہے تو تسلیم و رضا کے سوا، ایک بندے کے پاس کوئی چارہ نہیں ہم نہیں جانتے کہ یہ فیصلہ کب آئے گا اور کیا ہو گا؟
جیسے ہماری سیاسی جماعتوں کی قیادت جو لوگ دیانت داری سے توسیع کے حق میں ہیں، ان کی سوچ بھی اس خدشے کا حاصل ہے کہ معلوم نہیں جنرل راحیل کے بعد کوئی اہل آ دمی آتا ہے یا نہیں یہ فوج کے نظام پر عدم اعتماد کا اظہار ہے جو قیادت ادارے کی تربیت سے ابھر کر سامنے آتی ہے، اس کی کارکرد گی پر ادارے کی نظر ہو تی ہے اور وہ اس کا معاون ہوتا ہے۔
رسالت مآب ﷺ کو قریش کی آمد اور فوج کا نقشہ عالم رویا میں دکھادیا گیاتھا مسلمانوں نے کافروں کو قتل کیا تو اللہ نے اس کی نسبت اپنی طرف کی کہ تم نے نہیں، ان کو اللہ نے قتل کیا اللہ کے آ خری رسول محمدﷺ نے جب مٹھی بھر خاک مشرکین کی طرف پھینکی تو بھی اللہ نے کہا کہ یہ آپ نے نہیں، میں نے پھینکی یہ اللہ تعالی کی غیر معمولی تائید کا بیان ہے۔
ہجرت کے بعد جب مدینہ میں مسلمانوں کی ایک ریاست وجود میں آگئی تو پھر اللہ تعالی نے انہیں جہاد کی اجازت دی اس کی و جہ بھی بتائی کہ ا نہیں نا حق گھروں سے نکا لا گیا، صرف اس جرم پر کہ وہ اللہ تعالی کو اپنا رب کہتے تھے(الحج 39,40:22) اسلام نے ہر طرح کی آ زادی کوانسان کا بنیادی حق قرار دیا اس کے قانون آ زمائش کی بنیاد ہی انسان کا یہ حق ہے۔
اس کے معنی یہ ہیں کہ بندہ اس تعلق میں اپنے پروردگار کی یاد سے اطمینان حاصل کرتا، اس کی عنایتوں پر اس کے لیے شکر کے جذبات کو اپنے اندر ایک سیل بے پناہ کی طرح امڈتے ہوئے دیکھتا، اس کی ناراضی سے ڈرتا، اسی کا ہو رہتا، اس کے بھروسے پر جیتا، اپنا ہر معاملہ اس کے سپرد اور اپنے پورے وجود کو اس کے حوالے کر دیتا اور اس کے ہر فیصلے پر راضی رہتا ہے۔
نواز شریف پر آج کوئی حکم لگانے کے لیے ضروری ہے کہ انہیں گزرے کل نہیں، آج کے تناظر میں دیکھا جائے دوسرا یہ کہ وہ اس سارے عمل پر ایک ناقدانہ نظر ڈالیں جو نواز شریف کو اقتدار سے الگ کرنے کے لیے روا رکھا گیا جے آئی ٹی کے اراکین کے انتخاب سے لے کر تفصیلی فیصلے تک، واقعات کا ایک سلسلہ ہے جو اس سارے عمل کے گرد ابہام اور شبہات کا جال بن دیتا ہے۔
ہم میں سے کون ہے جو یہ دعوی کرسکے کہ رائے قائم کرنے وقت اس سے کبھی غلطی نہیں ہوئی انسان کی آ زمائش مگریہ ہے کہ وہ کوئی موقف دیانتداری سے اختیار کرتا ہے یا کسی تعصب اور مفاد کے تحت رائے کی غلطی کے اثرات ہوتے ہیں اور ہم ان پر گفتگو بھی کرتے ہیں تاہم یہ جاننے کا ہمارے پاس کوئی ذریعہ نہیں ہو تا کہ زیر بحث رائے کسی مفاد کے باعث اختیارکی گئی ہے۔
سیاسیات کے ایک طالب علم کے طور پر، میں پورے تیقن سے یہ کہہ سکتا ہوں کہ اگر ضیاالحق صاحب پیپلز پارٹی اور جماعت اسلامی جیسی جماعتوں کو آزادی سے کام کرنے دیتے تو ایم کیو ایم کبھی وجود میں نہ آتی اسی طرح آج اگر قومی جماعتوں کو آزادی عمل میسر ہوتا تو پی ٹی ایم جیسی جماعتیں جنم نہ لیتیں اب ان کا ظہور ہو چکا آج اگر ان کا راستہ طاقت سے روکا جا ئے گا۔
آپ نے اپنے صحابہ کی تربیت اس طرح سے کی کہ وہ سوال اٹھائیں پیغمبر کی غیر مشروط اطاعت مگر اس طرح کہ افراد کے شخصی کمالات کو جلا ملتی رہے ان میں حسبنا کتاب اللہ کہنے کا حو صلہ خود اللہ کے رسولﷺ نے پیدا کیا علاقہ اقبال نے سیدنا عمرؓکے اس جملے کو تنقیدی اور طبع زاد ذہن کا مظہر قرار دیا یہ وہ حریت فکر ہے جو پیغمبر کی صحبت ہی سے نصیب ہو سکتی ہے۔
تو پھر یہ حق بھی انہیں کو ملنا چاہیے کہ وہ آئین کے دائرے میں بنیادی فیصلے کریں وزیر اعظم نواز شریف نے گزشتہ سالوں میں جائز سول بالادستی کے لیے جو کوشش کی، میرا خیال ہے کہ اس کا اعتراف تو کیا جائے گا مگر بھٹو صاحب کی طرح پس مرگ جو لوگ بھٹو صاحب کو جیتے جی قومی سلامتی کے لیے خطرہ قرار دیتے رہے، ان کے مرنے کے بعد ان کو بڑا نیشنلسٹ لیڈر مانتے ہیں۔
اقوام متحدہ نے اس پر پابندی عائد کی اور اس کا ایک رکن ہونے کے ناتے پاکستان کو بھی یہ پابندی لگانا پڑی برکس () کا اعلامیہ سامنے آنے کے بعد معلوم یہ ہوا کہ اب چین بھی اس باب میں ہمارا ہم نوا نہیں رہا ریاستی سطح پر ہم نے اس معاملے میں ہمیشہ غیر واضح موقف اختیار کیا ہم نے یہ تاثر دیا کہ عالمی مجبوری کے باعث ہم حافظ صاحب کو نظر بند کر رہے ہیں۔
بات جب یہاں تک آ پہنچی تو اہل اسلام پر لازم ہوگیا ہے کہ وہ اس فتنے کے خلاف یک سو ہو جائیں اہل عرب سے درخواست ہے کہ وہ ان مقدس مقامات کو اپنے اقتدار کی ڈھال نہ سمجھیں اہل عجم سے گزارش ہے کہ وہ مکہ اور مدینہ کو بلاد عرب نہیں، بلاد اسلام جانیں کوئی سیاسی مفاد، کوئی مسلکی تعصب اور کوئی دنیاوی مقصد اب ا یسے مقامات کی حفاظت میں حائل نہیں ہو نا چاہیے۔
ہمارا خیال یہ بھی ہے کہ سیاست کا اخلاقیات سے کوئی تعلق نہیں" جمہوریت محض ایک ڈھکوسلا ہے" ریاست کو یہ حق حاصل ہے کہ طاقت کے بل بوتے پر جو چاہے کرے" چاہے تو اکثریت کو اقلیت میں بدل ڈالے خارجی محاذ پر دیکھیے تو وہی ملک کامیاب ہو سکتا ہے جس کے دوستوں کی تعداد زیادہ ہو صرف تجارت نہیں، ہر تصور اور شے اب گلوبل ہو رہی ہے اگر دنیا میں آپ کے دوست کم ہیں۔
یوں ایک معکوس عمل کا آغاز ہوا اوردھرنا عمران خان کے گلے پڑ گیا اس کا فائدہ حکومت کو ہوا اس کے بعد چینی سرمایہ کاری حکومتی ساکھ کی بحالی کے لیے ایک بنیاد بن گئی اگر ن لیگ کی قیادت خود غرضی کے ساتھ سوچتی تو بھی وہ اس منصوبے کی حفاظت کرتی اور اسے شکوک کے حصارمیں نہ آنے نہ دیتی افسوس کہ وہ اس میں مطلق ناکام رہی اہم سیاسی قیادت حکومت کے ساتھ کھڑی تھی۔
اللہ تعالی لوگوں کو یہ حق دیتا ہے کہ وہ اپنی آزادی کی جدوجہد کر سکتے ہیں؛ تاہم وہ اس کو ایک قانون اور اس نظام اقدار کے تابع کرتا ہے جو انبیا کی معرفت انسانوں تک پہنچا یہ محض قیاس ہے کہ ایسی معرکہ آرائی کو مذہبی کتابوں کی پیش گوئیوں کا مصداق قرار دیا جائے اس کے لیے کسی کے پاس کوئی برہان نہیں اسی طرح کسی گروہ کو حزب اللہ قرار دینا بھی بڑی جسارت ہے۔
خواجہ آصف صاحب نے قومی اسمبلی میں ان کو سراہا میری دعا ہے کہ یہ سب کسی نظریہ ضرورت کے تحت نہ ہو یہ پیپلز پارٹی سے وابستہ کسی وقتی مفاد کا اظہار نہ ہو بلکہ تاریخ کے معروضی مطالعے کا نتیجہ ہو کل اگر پیپلز پارٹی کی مخالفت کرنا پڑے تو نون لیگ تاریخ کو مسخ نہ کرے، اس بیانیے پر قائم رہے سیاست کے معیار کو بلند کرنے کے لیے اعلی ظرف لوگوں کی ضرورت ہوتی ہے۔
وہ جس کو چاہے مسند اقتدار پر بٹھا دے" اور جس کو چاہے تحت سے اتار دے یہ سوچ حسب توفیق میڈیا مالکان سے لے کر ایک رپورٹر تک غالب ہے، الا ماشااللہ روایت ہے کہ ایک مرتبہ ایک نیوز ایڈیٹرکا ایک ڈی ایس پی سے جھگڑا ہو گیا انہوں نے اس انداز نظر کا اظہار ایک بڑے بلیغ جملے سے کیا فرمایا: ایک ڈی ایس پی تو میں دو کالمی سرخی کے نیچے دے کر مار دیتا ہوں۔
تو پاکستان کی بات کر کے اس تضاد کو کسی حد تک نبھا سکتے ہیں" جو ان کے والدگرامی اور والدہ محترمہ کے سیاسی ورثے میں پایا جاتا ہے؛ تاہم اگر وہ ہمت کریں تو جماعت کو ایک نیا انداز نظر بھی دے سکتے ہیں" وہ انداز نظر جو پیپلز پارٹی کو ماضی کی اچھی روایات سے وابستہ رکھے لیکن اس کے ساتھ اسے مستقبل کی امید بھی بنا دے میرے نزدیک اس حوالے سے چند کام ناگزیر ہیں۔
مسلم دنیا میں ہونے والا ہر واقعہ، مسلمان معاشرے کی ساختیاتی ترکیب کو سمجھنے میں مدد دیتا ہے جس طرح مغربی معاشرے کے واقعات سے یہ اندازہ کیا جا سکتا ہے کہ اجتماعیت کے باب میں کیا رجحانات ہیں جو فروغ پذیر ہیں، اسی طرح ان واقعات سے جانا جا سکتا ہے کہ مسلم سماج کی بناوٹ کن رحجانات کو قبول کر نے میں گرم جوش ہے اور کن کے بارے میں اس کا رویہ سرد مہری کا ہے۔
میں نے اس زاویہء فکر میں دین کو جس طرح سمجھا، یہ اس سے بہت مختلف ہے، جیسے میں نے مولانا مودودی کے ہاں جانا؛ تاہم اس سے میرے دل میں مولانا کی محبت اور احترام میں کوئی کمی نہیں آئی اس کی ایک وجہ یہ بھی ہے کہ یہاں میری فکری ہی نہیں جذباتی آسودگی کا بھی بھرپور اہتمام ہوا جاوید صاحب کے دل میں مولانا مودودی کی بے پناہ محبت کے مظاہر میں نے بارہا دیکھے ہیں۔
آپؐ نے الہامی ہدایت کا نچوڑ ایک جملے میں سمیٹ دیا: لوگوں نے کلام نبوت میں سے جو کچھ پایا ہے، ان میں سے ایک یہ ہے کہ اگر تم میں شرم وحیا نہیں تو تم جو چاہوکرو ( بخاری، کتاب الآداب، باب الحیا) نہیں معلوم کہ شیخ الحدیث صاحب نے کتنی بار طلبا کو بخاری کی کتاب الآداب پڑھائی ہو لیکن یہ ضرور معلوم ہوتا ہے کہ یہ روایت ان کے اپنے حلق سے نہیں اتری حیرت ہے۔
یہ خیال کچھ ایسا غلط بھی نہیں ان سے وابستہ زیادہ تر وہی ہیں" جو سیاسی حرکیات کو جانتے ہیں" نہ ان سے وابستگی کی عقلی بنیاد رکھتے ہیں؛ تاہم سب ایسے نہیں ہوتے ایسے بھی تھے جو اس بے اعتنائی کو قبول نہ کر سکے حنیف عباسی کی خدمت اور عمران خان کے لاپروائی نے رنگ دکھایا اور راولپنڈی شہر ن لیگ کی طرف لوٹ گیا ن لیگ کے امیدواروں کی برتری حیران کن حد تک زیادہ ہے۔
انجمن ترقی پسند مصنفین کا ایک مقصد اقبال شکنی بھی قرار پایا مذہب چونکہ کسی صورت گورا نہیں تھا، اس لیے اقبال کا مذہبی تشخص انہیں ترقی پسند ماننے کی راہ میں حائل ہو گیا ادبی تاریخ کی اس سادہ تفہیم میں، ہمارے ہاں فیض صاحب کو بھی ان کی اشتراکیت پسندی کے سبب روس کے زیر اثر جنم لینے والی اس ترقی پسند تحریک ہی کا حصہ سمجھا گیا ملک صاحب نے اس کو بھی رد کیا ہے۔
یہ اشتراکی فکر اور تحریک ہے جس نے تبدیلی کی اساس دوسروں کے ساتھ نفرت پر رکھی تجزیہ درست تھا مگر علاج منفی اسی سے انقلاب کا وہ تصور پھوٹا جس نے تشدد کو ایک جائز حکمت عملی کے طور پر متعارف کرایا اس سے مذہبی تحریکوں نے بھی اثر قبول کیا اور یوں اسلامی انقلاب کا تصور تشدد سے آلودہ ہو گیا آج تو معاملہ ہاتھوں سے نکل چکا آج ہمارے سماج کو نئی بنیادوں کی ضرورت ہے۔
اسی طرح ضروری ہے کہ وہ میڈیا کی آزادی کو یقینی بنائیں تاکہ مثبت تنقید کی فضا پیدا ہو پاکستان کو آج ایسا لیڈر چاہیے جو گروہی اور جماعتی مفادات سے بلند تر ہو کراجتماعی دانش کی بنیاد پر فیصلہ کرنے کی اہلیت رکھتا ہو عمران خان صاحب ابھی تک اس کا مظاہرہ نہیں کر سکے وہ اگر ذات کی اسیری سے نکل کر خود پسندی کا پل عبور کر جائیں تو نئے پاکستان کی بنیاد رکھ سکتے ہیں۔
کسی گروہ میں یہ اخلاقی جرأت نہیں کہ وہ اس سے نکل سکے ورکنگ ریلیشن شپ ایک مجبوری ہے لیکن بات اس سے آگے بڑھتی دکھائی نہیں دے رہی مارشل لا لگانا، عالمی سطح پر قابل قبول ہو گا" نہ عوامی سطح پر اہل سیاست کے لیے بھی ممکن نہیں کہ وہ بنیادی امور پر فیصلہ سازی اپنے ہاتھ میں لے سکیں یوں کھینچا تانی ہے مگر احتیاط کے ساتھ 4 سیاسی جماعتیں بدستور افراد کی گرفت میں ہیں۔
یوں فکر اقبال کو ایک چیستان بنا دیا گیا دوسراسبب یہ ہوا کہ ریاست کی سطح پر اداروں کی صورت گری میں کہیں اقبال کو راہنما نہیں بنا یا گیا مثال کے طور پر اگر حکومتیں فکر اقبال کی روشنی میں اسلامی نظریاتی کونسل کی صورت گری کر تی تو اس کی نوعیت بالکل مختلف ہوتی پارلیمنٹ آج کچھ اور کر رہی ہوتی اقبال کے بارے میں یہ بات پیش نظر رہنی چاہیے کہ وہ فقیہ نہیں، مفکر تھے۔
اس وقت تومشرف صاحب کے حسن انتخاب کی داد ہی دی جا سکتی ہے جس کا مظاہرہ انہوں نے وکلا کے باب میں کیا ان وکلاکی کارکردگی یحیی بختیار صاحب کی یاد دلا تی ہے، بھٹو صاحب کے مقدمے میں، جن کے عدالتی بیان، جج صاحبان سے زیادہ اس اخباری ضمیمے کے لیے ہوتے تھے جو شام کو چھپتاتھا فوج کو اس درپیش الجھن سے نکالنے میں عدلیہ، حکومت اور میڈیا کو بھی اپنا کردار ادا کر نا چاہیے۔
مثال کے طور پر پنجاب حکومت نے شوکت خانم ہسپتال اور نمل یونیورسٹی کو جگہ فراہم کی عمران خان نے اس کے لیے مزید وسائل جمع کیے اور اداروں کے نظام میں شفافیت کو ممکن حد تک یقینی بنایا حکومت اپنی سطح پر بھی ایسے منصوبوں کاآغاز کر سکتی ہے اگر حکومتی اہل کاروں کے بارے میں عوام میں اعتماد پیدا ہو جائے تو صحت ا ور تعلیم کے معاملات کو بڑی حد تک مخاطب بنایا جا سکتا ہے۔
افسوس یہ ہے کہ میں آج اگر اس تحریر کو اپنے کالم میں نقل کروں تو وہ ناقابل اشاعت قرار پائے اس سے بھی اندازہ کیا جا سکتا کہ سات دہائیوں میں ہمارے ہاں کوئی تبدیلی نہیں آئی انتخابات کے نتائج بتا رہے ہیں کہ ہمارے معاشرے میں وہ تبدیلیاں تو آئیں جو تاریخی جبر کا نتیجہ تھیں لیکن وہ تبدیلیاں نہیں آ سکیں جن کا راستہ "سٹیٹس کو" کی طاقتوں نے اپنے مفاد کے لیے روک رکھا ہے۔
سیاست میں ایک سرمایہ دار، افراد پر سرمایہ کاری کرتا ہے اور جماعتوں پر بھی جہاں وہ سیاسی جماعتوں پر سرمایہ کاری کرتا ہے، وہاں یہ ممکن ہوتا ہے کہ کسی عام آدمی کو اقتدار سونپ دیا جائے؛ تاہم اس کا وظیفہ یہی ہوتا ہے کہ وہ اس سرمایہ دار طبقے کے مفادات کا تحفظ کرے جیسے امریکہ میں کسی اوباما کو صدر بنا دیا جائے یا بھارت میں کسی مودی کو وزیر اعظم مودی ایک عام آدمی ہیں۔
آج سے نہیں، برسوں سے اس سے بڑھ کر، ہمارے خاندانی نظام اور اخلاقیات کو شاید ہی کسی مسئلے نے اس قدر متاثر کیا ہو اسی سے ان گنت خاندان برباد ہوئے لوگ حیلے کا سہارا لینے لگے اور حلالہ جیسے قبیح عمل کو مذہبی افعال میں شامل کیا گیا حیرت در حیرت کہ لوگوں نے مذہب کے نام پر اعلانیہ حلالہ مراکز قائم کر لیے اس سے خاندان کا ادارہ ہی نہیں، اخلاقیات بھی بری طرح پامال ہوئیں۔
کوئی سماج اخلاقیات سے بے نیاز ہو کر زندہ نہیں رہ سکتا اس لیے ہماری اخلاقی بقا کے لیے ضروری ہے کہ افضل خان صاحب کی بات کو منطقی انجام تک پہنچایا جائے عمران خان نے تو وقت گزرنے کے ساتھ ساتھ اپنی سچائی کومزید مشکوک بنادیا جسٹس افتخار چوہدری کے معاملے میں بھی انہوں نے جس طرح عدالتی ایوان اورجلسہ عام میں فرق رکھا ہے، اس سے واضح ہے کہ سچائی سے ان کا اتنا ہی تعلق ہے۔
یہ انٹرویو ڈاکٹر صاحب کے مقدمے کے ساتھ دینی مدارس... روایت اور تجدید کے عنوان سے شائع ہو چکے اسی طرح پروفیسر خورشید احمد صاحب کی سرپرستی میں قائم تحقیقی ادارے آئی پی ایس نے بھی دینی مدارس کے موضوع پر کئی اجلاس منعقد کیے جن میں جید علما شریک ہوئے ان اجلاسوں کی روداد بھی کتب کی صورت میں مرتب ہو چکی یوں مدارس کی اصلاح نہ تو نیا تصور ہے اور نہ ہی خارج سے پھوٹا ہے۔
وہ ان تک پاکستانی دوستوں کا خیر خواہانہ پیغام پہنچا ئیں کہ ہم "گولن اردوان لڑائی" سے خوش نہیں ہیں اور یہ کہ ترکی اور پاکستان کے مراسم کو کسی سیاسی جماعت یا طبقے کے مفادات کے تابع نہ رکھا جائے اگر پاکستان کو گولن حلقے سے کوئی شکایت نہیں اور وہ ترک حکومت کے خلاف یہاں سرگرم بھی نہیں تو ان اداروں کو بند کرنے کا بھی کوئی جواز نہیں پاکستان زندہ باد دہشت گرد کیا چاہتے ہیں؟
کنٹرولڈ ڈیموکریسی کا یہ تصور بہت بعد میں عوامی جمہوریت میں بدلا اور ہر شہری کو ووٹ کا حق ملا ہمارے ہاں قانونی طور پر تو خواتین کو یہ حق حاصل تھا لیکن سماجی سطح پر خواتین اتنی طاقت ور نہیں تھی کہ وہ اپنا یہ حق منوا سکیں سماجی حقیقت بدلی تو خواتین کا سماجی کردار بھی بدل گیا ان انتخابات میں خواتین نے گھر کے مردوں سے اعلانیہ اختلاف کیا پہلے یہ واقعات اکا دکا ہوتے تھے۔
پاکستان کی تاریخ گواہ ہے کہ یہاں جب مذہب کو سیاسی امتیاز کے لیے استعمال کیا گیا تو دوسروں کے ایمان کو مشتبہ بنا دیا گیا 1970ء میں اسلامی نظام کی سیاست ہوئی تو سوشلزم کو کفر ثابت کرنا پڑا 1977ء میں نظام مصطفی کی سیاست کی گئی تو انتخابی معرکے کو غزوۂ تبوک کے مترادف قرار دیا گیا مجلس عمل کے راہنما بھی یہی کہہ رہے ہیں کہ وہ سیکولر قوتوں کے خلاف انتخابی معرکہ لڑ رہے ہیں۔
یوں انہوں نے حکومت کی تعریف سے تو گریز کیا لیکن فوج کی حمایت کا اعلان کر دیا اچھا ہوتا اگر وہ ا س معاملے کو پوری طرح شفاف رکھتے تاہم اسے بھی غنیمت سمجھنا چاہیے کہ اس نازک موڑپر انہو ں نے درست فیصلہ کیا پاکستان عوامی تحریک نے دودھ تو دیامگر مینگنیاں ڈال کر میں جب یہ سطور لکھنے بیٹھاہوں تو ٹیلی ویژن سکرین پر طاہرالقادری صاحب کے مریدوں کو پولیس سے برسر پیکار دیکھ رہا ہوں۔
ماضی میں پیپلزپارٹی اور جماعت اسلامی نے سیاست میں رومان کی پرورش کی دونوں کی ناکامیوں نے لوگوں کو انتہا پسند بنا دیا یاذہنی مریض پیپلزپارٹی کی ناکامی کا ایک بڑا سبب یہ ہوا کہ جب اس کی قیادت کے ہاتھوں سوشلزم کا رومان بر باد ہوا توبہت سے لوگ سیاست چھوڑ کر گوشہ نشین ہو گئے 1970 ء میں جماعت اسلامی کا کارکن یہ یقین کیے بیٹھا تھا کہ انتخابات کے نتیجے میں اسلامی انقلاب آ رہا ہے۔
جب تزکیہ مقصود حقیقی نہ رہا تو پھر فرد اخلاقیات کے باب میں حساس نہیں رہا آج میری مذہبی حساسیت کے سارے پیمانے خارجی ہیں، داخلی کوئی نہیں دوسرا سبب یہ ہے کہ ہمارے روایتی سماجی ادارے، خاندان، خانقاہ، مسجد اور مدرسہ زوال کا شکار ہوگئے انہوں نے اپنااصل وظیفہ چھوڑ دیا ان میں تشویش ناک انحطاط آیا ان اسباب سے جس المیے نے جنم لیا، اس کا بعض مظاہر کی طرف میں اس وقت اشارہ کر رہا ہوں۔
انہوں نے اپنی دینی تعبیر کے مطابق زرعی اصلاحات کی مخالفت کی یا شخصی جائیداد کی اشتراکی تعبیرات کورد کیا ان تعبیرات اور اشترکیت کی مخالفت کے باعث انہیں دائیں بازو سے منسوب کیا گیا تاہم ان کے پورے کام کو سامنے رکھا جائے تو انہوں نے اشتراکیت کے ساتھ مجموعی طور پرسرمایہ داری کو بھی رد کیا اور انسان کو درپیش معاشی مسائل کا ایک تیسر احل پیش کیا جو ان کے نزدیک اسلام پیش کر تا تھا۔
ریاست کیا ہوتی ہے، سیاسی عصبیت کیا شے ہے، جمہوری اقدار کیسے پنپتی ہیں، سیاسی اختلاف کے آداب کیا ہیں، احتساب اور سیاسی عمل کا باہمی تعلق کیا ہے، علاقائی سیاست کیا کروٹیں لے رہی ہے، ترجیحات کیسے طے ہوتی ہیں، معلوم ہوتا ہے کہ یہ سوالات کہیں زیر بحث نہیں کہیں کہیں کوئی دیا ٹمٹماتا ہے جو سیاست کی راہوں میں اجالا کر دیتا ہے مگر کچھ ہی دیرکے لیے، جیسے ساون کی راتوں میں بجلی چمکتی ہے۔
ایک متاع تھی جو لٹ چکی 2016ء میں، انگریزی لغت میں ایک نئے لفظ کا اضافہ ہوا: "بعد از صداقت" نومبر 2016 ء میں آکسفورڈ انگلش ڈکشنری نے اسے قبول کر لیا 1992ء میں پہلی بار ایک سرب امریکی محرر سٹیو ٹسچ( ) نے یہ لفظ یا اصطلاح استعمال کی اس کا ظہور سیاسی واقعات کے تناظر میں ہوا لغت نے اسے اسم صفت () کی حیثیت سے قبول کیا اس کا تعلق ایک ایسی صورت حال سے ہے۔
توبعض مسلمان مفکرین نے اس کا اسلامی ایڈیشن پیش کیا انہوں نے کمیونزم کے مقابلے میں اسلام ازم کا تصور دیا اسلام کو بھی ایک متبادل نظام کے طورپر پیش کیاگیا اور اس کو قائم کرنے کے لیے انقلابی جد وجہد کا تصور سامنے آیا اس مقصد کے لیے کیمونسٹ پارٹی کی طرز پر جماعت سازی ہوئی جماعت کے وابستگان کو گروہوں میں تقسیم کیاگیا ایک مجلس عاملہ اور شوری کا تصور دیاگیا جو بنیادی فیصلے کے فورمز ہیں۔
دور حاضرمیں مو لانا سید ابو الاعلی مودودی اور سید قطب جیسے اہل فکر کے زیراثر جو اسلامی تحریکیں برپا ہوئیں، انہوں نے دنیا بھر کے مسلمانوں پر غیر معمولی اثرات مرتب کیے چونکہ ان شخصیات نے برصغیر اور مشرق وسطی میںجنم لیا، اس لیے، ان تحریکوں کے سب سے زیادہ اثرات بھی یہیں محسوس کیے گئے یہ تحریکیں اگر چہ اسلام کے سیاسی غلبے کے لیے برپا ہوئیں، لیکن ابتدائی عہد میں ان کا پیغام ہمہ جہتی تھا۔
ضیاء الحق صاحب تو اللہ کو پیارے ہوگئے لیکن "سٹریٹیجک ڈیپتھ" کی حکمت عملی انڈے بچے دیتی رہی اور پاکستان فساد سے بھرگیا اس دوران میں بر سرحکومت آنے والی ہر سیاسی قیادت اقتدارکے مراکز سے دور رہی اہل سیاست نے ایک ڈیڑھ سال اپنے اپنے حصے کی بدنامیاں سمیٹیں اورتاریخ کے حوالے ہوگئے جن کے ہاتھ میں اقتدار تھا، انہوں نے اس سوال پرکبھی غور نہیں کیاکہ اس فساد کی جڑ ضیاء الحق صاحب کی حکمت عملی ہے۔
2002ء میں "سیاسی اسلام" اور "سماجی اسلام" کا ایک امتزاج وجود میں آیا جس نے جسٹس اینڈ ڈیویلپمنٹ پارٹی (اے کے پی) کو جنم دیا اے کے پی کا ظہور ترکی کے کئی تجربات کا حاصل ہے جن میں کمال ازم کی ناکامی، سماجی اور انفرادی سطح پر اسلام کی نمایاں مو جودگی، فری مارکیٹ اکانومی، انطولیہ میں ایک نئے متوسط کاروباری طبقے کا ظہور، گلوبلائزیشن اور اس کے نتیجے میں یورپین یونین میں شمولیت کی خواہش شامل ہیں۔
یہ بند انتخابات کو ملتوی کر کے باندھا جائے یا ن لیگ کے مضبوط امیداروں کو انتخابی عمل سے باہر کر کے نوازشریف کے بیانیے کا ابلاغ ہوچکا اس بیانیے کی کامیابی کے لیے یہی بہت ہے کہ اس کے بالمقابل کوئی بیانیہ موجودہی نہیں نوازشریف کابیانیہ بلا مقابلہ جیت چکا پیپلزپارٹی اور اسٹیبلشمنٹ مظلومیت اور اینٹی اسٹیبلشمنٹ تشخص... بلاول بھٹو زرداری کی تقریر سے اندازہ ہوا کہ پیپلزپارٹی کی دکان پرابھی تک یہی مال برائے فروخت رکھا ہے۔
یہ ایک طرح سے اصل پارٹی کا احیا ہوگا میں یہ بات پہلے بھی لکھتا رہاہوں مثال کے طور پر 4 اپریل 2016ء کو بھٹو صاحب کی برسی پر میں نے لکھا: (پیپلزپارٹی)کے پاس صرف ایک راستہ ہے کہ وہ لبرل طبقے کو سیاسی قیادت فراہم کرے اس ملک میں جو لوگ، معیشت سے لے کر سماج تک، لبرل اقدار کا فروغ چاہتے ہیں، ان کے پاس کوئی سیاسی فورم نہیں پیپلزپارٹی ان کا فطری مرکز بن سکتی ہے۔
