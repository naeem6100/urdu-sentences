گائوں والے بڑے حیران ہوئے، آپس میں چہ میگوئیاں کرنے لگے کہ شاید صدمے کی وجہ سے بابے کا دماغ چل گیا ہے، یہ بدقسمتی نہیں تو اور کیا ہے کہ ہزاروں کی مالیت کا گھوڑا چوری ہو گیا بڑبڑاتے ہوئے سب لوگ واپس چلے گئے دو تین دن بعد اچانک وہ گھوڑا واپس آ گیا، اپنے ساتھ وہ جنگل سے صحت مند، اعلی نسل کے اکیس مزید نوجوان گھوڑے بھی لے آیا گائوں میں دھوم مچ گئی لوگ آ کر بوڑھے کو مبارکبادیں دینے لگے انہوں نے اعتراف کیا کہ ہم نے اس روز غلط بات کی تھی، گھوڑے کا چلا جانا بدقسمتی نہیں تھی، اصل میں تو تمہاری خوش قسمتی تھی، آج پورے اکیس مزید گھوڑے تمہارے گھر آ گئے کسان نے حیرت سے یہ سب تبصرے سنے اور پھر کہا: بھائیو، مجھے ایک بار پھر تمہاری باتوں کی سمجھ نہیں آئی، میرا گھوڑا واپس آ گیا، یہ درست ہے کہ وہ اکیس مزید گھوڑے اپنے ساتھ لے آیا ہے، مگر اس میں خوش قسمتی کی کیا بات ہے؟
ان میں سے بیشتر امیدوار بنیادی طور پر مسلم لیگی ہیں اور وہ پارٹی میں آ جائیں گے، مگر دو باتوں کا اندازہ ہوگیا ایک تو یہ کہ کچھ جگہوں پر مقامی تنظیم نے ناموزوں امیدوار کو چیئرمین، وائس چیئرمین کے لئے نامزد کر دیا، جو الیکشن ہار گئے، جبکہ وہاں زیادہ بہتر اور مضبوط امیدوار موجود تھے، مگر انہیں اس وقت نظرانداز کیا گیا دوسرا یہ کہ مسلم لیگی ووٹر ہر جگہ کھمبوں کو ووٹ نہیں دیتا ن لیگ کی خوش قسمتی ہے کہ اس کا سامنا تحریک انصاف جیسی پارٹی سے ہے جو اپنے مخالف کی کمزوریوں سے فائدہ نہیں اٹھا سکتی اور جوڑ توڑ کی سیاست میں وہ بہت پیچھے ہے، ورنہ ان تین سو میں سے ڈیڑھ دو سو کے قریب نشستیں تحریک انصاف کو جا سکتی تھیں، اگر وہ سمارٹ طریقے سے کھیلتی بہرحال بلدیاتی انتخابات نے مسلم لیگ ن کا مورال بہت ہائی کر دیا لاہور میں جس انداز سے انہوں نے لینڈ سلائیڈ کامیابی حاصل کی، اس کی کسی کو تو قع نہیں تھی۔
یاد رہے کہ اسلامی نظریاتی کونسل صرف تجاویز دے سکتی ہے، اس سے زیادہ اس کا آئینی اور قانونی اختیار نہیں ایسی تجاویز کے پلندوں کے ڈھیر حکومت کے پاس پڑے ہیں، جن میں سے بیشتر کو کسی نے سنجیدہ نہیں لیا اس کے باوجود ان سفارشات میں سے کسی میں اتنا ''پوٹینشل‘‘ ہو کہ وہ میڈیا پر دو تین دن زوردار پروگرام کرا سکے یا اس کے ذریعے مذہبی حلقوں کا تمسخر اڑایا جا سکے، پنجابی سلینگ میں ''توا لگانا‘‘سمجھ لیں، ایسے تمام نکات کو اہتمام کے ساتھ اٹھایا جاتا ہے، یار لوگ طنزیہ کالم لکھنے کا موقع بھی ضائع نہیں جانے دیتے مزے کی بات ہے کہ اسلامی نظریاتی کونسل کے دوسرے سیشن کے دوران جن چند نکات کی سفارش کرنے پر غور ہوا، ان میں بعض ایسے ہیں جن کی حمایت کی جرأت ماضی میں کسی عالم دین، مذہبی حلقے یا مذہبی جماعت نے نہیں کی ہمارے لبرل، سیکولر حلقے پچھلے کئی برسوں سے یہ مطالبہ کر رہے تھے کہ مذہبی حلقے ان پر بات کیوں نہیں کرتے؟
اس مضمون کی ایک دستاویز تیار کی گئی اور تمام خاندانوں نے اس کی توثیق کی اسے خانہ کعبہ میں لٹکا دیا گیا جب حضرت ابو طالب کو معلوم ہوا تو انہوں نے تمام بنی ہاشم اور بنی المطلب سے کہا کہ وہ سب کے سب شعب ابی طالب میں جمع ہو جائیں" اور رسول اﷲ کی حفاظت کریں دونوں خاندانوں نے اسے قبول کیا" اورشعب ابی طالب میں سمٹ آئے اس دوران میں ایسے نجیب اور شرفا اور بھی تھے، جنہوں نے اسلام قبول نہیں کیا لیکن محصورین کی مدد کی اسی طرح اہل ایمان کا ایک طبقہ وہ بھی ہے جو ہجرت کے بعد مکہ میں رہ گیا کافروں میں اس فرق کی وجہ سے، مسلمانوں کے ساتھ ان کے رویے میں بھی فرق تھا اگر ابو لہب اور ابو جہل جیسے بد فطرت تھے" تو حضرت ابو سفیان جیسے بھی تھے، جنہیں بعد میں ایمان کی دولت نصیب ہوئی ان سب مخالفین کے مقابلے میں رسالت مآبﷺ کا اسوہ سر تا پا صبر اور حکمت سے عبارت تھا۔
یہ اس وجہ سے بھی ہے کہ عوام ان سے پوری طرح لاتعلق ہو چکے حکومت اگر انتظامی قوت سے دھرنوں کو ختم نہیں کرنا چاہتی تو اس کے لیے دوسرا راستہ یہ ہے کہ وہ عدالت سے رجوع کرے وہ اپنا مقدمہ پیش کرے کہ اس سے ملک کی ساکھ، معیشت اور روزمرہ زندگی پر کیا اثرات مرتب ہورہے ہیں اور کیوں اسلام آباد میںدھرنوں کا اس طرح جاری رہنا ملک و قوم کے مفاد میں نہیں اپوزیشن جماعتیں جہاں جلسہ کرنا چاہیں، قانون کے مطابق ان کے حق کوتسلیم کیا جائے اور معاملات کو مقامی انتظامیہ کی سطح پرطے کیا جا ئے اس طرح کی سرگرمیوں کو معمول کا واقعہ سمجھا جائے اور ہیجان میں مبتلا ہونے سے گریز کیا جائے 4 پارلیمنٹ کو فعال بنا یا جائے اور حکومت کابینہ کے بجائے پارلیمان پر زیادہ بھروسہ کرے اس کے لیے دوسری سیاسی جماعتوں کے ساتھ تعاون کو فروغ دیا جائے عوام تک یہ پیغام پہنچنا چاہیے کہ یہ تعاون عوام کے لیے اور بھلائی کے باب میں ہے۔
