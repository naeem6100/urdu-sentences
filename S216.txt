وہ کہنے لگا، '' آپ سب صاحب علم اور تجربہ کار آدمی ہیں، میرا تجربہ اور علم دونوں محدود ہیں جو باتیں آپ لوگوں نے بیان کی ہیں، وہ سب درست ہیں، ان سے انکار نہیں کیا جا سکتا پہلے میں بھی ایسا ہی سوچتا اوردوستوں کے حلقے میں ایسی ہی بحثیں کیا کرتا ایک روز ذہن میں خیال آیا کہ یوں تو مایوسی اور افسردگی بڑھتی جا رہی ہے، یہ سب ایسی باتیں ہیں، جن پر میرا زور نہیں چلتا جتنی کوشش کر لوں، قومی سیاسی جماعتوں کو ٹھیک نہیں کر سکتا، اعلی بیوروکریسی تک تو میری رسائی بھی ممکن نہیں، تاجر، صنعت کار، زرعی شعبہ، میڈیا، ڈاکٹر، انجینئر ان تمام شعبوں میں اصلاحات لانا میرے اپنے اختیار میں نہیں کسی اور کو ٹھیک کرنا تو میرے لئے ممکن نہیں، البتہ یہ ہو سکتا ہے کہ اپنے دائرہ کار میں رہتے ہوئے اپنی کارکردگی بہتر کر لوں اور اپنی ذات کی حد تک فضا مثبت بنا لوں قسمت نے مجھے سکول ٹیچر بنا یا تھا، ایف ایس سی میں میرٹ نہ بناتو بی ایس سی اور پھر ایم ایس سی کرلی قدرت نے ٹیچنگ کا راستہ کھول دیا، وہ بھی گورنمنٹ جاب میں نے عہد کیا کہ اپنے طلبہ پر غیرمعمولی محنت کروں گا، ان میں کسی بھی قسم کی تشنگی نہیں رہنے دوں گا۔
