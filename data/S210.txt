یہ ہم جانتے ہیں کہ 2014ء کے بعد ایک منظم مہم کے تحت، حکومت کو سلامتی کے بحران میں مبتلا کیا گیا عمران خان نے ایک روایتی سیاست دان کی طرح یہ چاہا کہ حکومت کام نہ کر سکے تاکہ عوام میں اس کی پزیرائی ختم ہو دیگر عناصر نے اپنے اپنے ایجنڈے کے تحت، ان کی پشت پنائی کی اس کے باوجود حکومت اصل مسائل کو حل کر نے میں کامیاب رہی نواز شریف صاحب نے چاہا تھا کہ 2013ء کے بعد ملک میں سیاسی استحکام پیدا ہو انہوں نے کوئی ایک ایسا قدم نہیں اٹھایا جس کا مقصد کسی سیاسی جماعت یا صوبے کو کام سے روکنا ہو خیبر پختون خوا کی حکومت کو کسی مزاحمت کا سامنا نہیں کر نا پڑا مرکزی حکومت نے کوئی ایسی حکمت عملی نہیں بنائی جس کا مقصد کسی ریاستی ادارے کے کام میں خلل ڈالنا ہو اگراس مثبت انداز نظرکو دوسرے فریق کا تعاون بھی مل جاتا تو آج پاکستان ایک مضبوط جگہ کھڑا ہوتا اگر ایسا ہوتا تو آج انتخابی مہم ایک مثبت ایجنڈے پر استوار ہوتی لوگ سیاسی جماعتوں کی کارکردگی کا موازنہ کر رہے ہوتے کوئی ادارہ بھی زیر بحث نہ ہوتا افسوس کہ ایسا نہیں ہو سکا آج پاکستان ایک نئے بحران کے دروازے پر کھڑا ہے۔
