...وغیرہ وغیرہ انہیں غالبا اندازہ ہے کہ ان کے محترم والد نے پچھلے پانچ سالہ دور حکومت میں پیپلزپارٹی کا کس قدر بیڑا غرق کر دیا ہے، پارٹی سے دیرینہ وابستگی رکھنے والے بے شمار ووٹر اور بہت سے کارکن یا تو دلبرداشتہ ہو کر گھر بیٹھ گئے یا پھر ان میں سے کچھ نے تحریک انصاف کا رخ کیا لاہور اور سنٹرل پنجاب کی حد تک تو یہ حقیقت ہے کہ عمران خان نے پیپلزپارٹی کے ووٹ بینک کا بڑی حد تک صفایا کیا بلاول بھٹو نے اسی لئے پارٹی کارکنوں کو اپنے نانااور والدہ کی اموات‘ لاشوں اور قبروں کا ذکر کر کے جذباتی کرنے کی کوشش کی انہوں نے ایک طرف پنجابی اسٹیبلشمنٹ پر الزام دھر کر پیپلزپارٹی کی حکومت کی غلطیوں اور ناکامیوں پر بھی پردہ ڈالنے کی کوشش کی، دوسری طرف پیپلزپارٹی کے روایتی ووٹ بینک کو اپنی طرف کھینچنے کی کوشش کی، اس کی بنیاد بھی کسی نئے ایجنڈے یا ویژن کی جگہ جذباتی اپیل پر رکھی گئی بلاول کی تقریر میں مسلم لیگ ن کے لئے اہم پیغام موجود تھا، انہوں نے اگرچہ حکومتی جماعت پر بھی تنقید کی، مگر شریف برادران کے لئے براہ راست سخت الفاظ استعمال کرنے سے گریز کیا ان کی باتوں میں واضح اشارہ موجود تھا کہ ہم آپ کو نہیں چھیڑیں گے، ساتھ دیں گے، آپ بھی ویسا ہی رویہ اختیار کریں ممکن ہے۔
