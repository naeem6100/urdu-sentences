چند دن پہلے وائس آف امریکہ نے اس پر ایک تفصیلی پروگرام کیا، جس میں کچھ معروضات خاکسارنے بھی پیش کیں سچی بات یہ ہے کہ البرٹ پنٹو کی طرح ہمارے ہاں بھی اس غصے کی ایک بڑی وجہ تو ہمارا استحصالی نظام ہے، ہر طرف ظلم، لوٹ مار، عام آدمی کی تذلیل اور توہین سرکاری ہسپتال سے تھانہ کچہری اور شناختی کارڈ دفتر سے پاسپورٹ آفس تک ہر جگہ جہاں کہیںلوگوں کا سرکاری اہلکاروں سے رابطہ ممکن ہے، وہاں قدم قدم پرعوام کو یہ احساس دلایا جاتا ہے کہ تم کمی، کمین اور کسی منحوس ترین درجے کی مخلوق ہو، جس کا کوئی حق نہیں کہ اس کی عزت افزائی کی جائے مجھے حیرت ہوتی ہے کہ جس دفتر میںجائو، بے پناہ رش ملتا ہے، لوگ صبح آٹھ بجے اٹھ کر قطاروں میں لگتے ہیں اور پھر پورا دن ضائع کرنے کے بعد کہیں جا کر کچھ سنی جاتی ہے۔
انہوں نے اپنی آپشنز خود ہی محدود کیں اور رفتہ رفتہ اپنے لئے'' باعزت واپسی‘‘ کے راستے بند کرتے گئے سب سے پہلی ناکامی تو ان کو لوگ اکٹھے کرنے میں ہوئی تحریک انصاف کے پرجوش ساتھیوں کے علاوہ ہر آزاد تجزیہ کار اس پر متفق ہے کہ تحریک انصاف لوگ اکٹھے کرنے میں زیادہ کامیاب نہیں رہ سکی، دس پندرہ ہزار سے زیادہ لوگ جمع نہیں ہوپائے، ان کے رات کے شو میں تعداد بیس پچیس ہزار تک پہنچتی رہی، اگر بہت زیادہ رعایت دیں تو تیس ہزار کہہ لیں، لیکن لاکھوں تو دور کی بات ہے، پچاس ہزار کا دعوی بھی کوئی نہیں کر سکتا مصر کے تحریر اسکوائر پر دس دس بیس بیس لاکھ لوگ جمع ہوتے رہے تھے اگر عمران خان اسلام آباد میںدو ڈھائی لاکھ لوگ اکٹھے کر لیتے تو صورتحال قطعی مختلف ہوتی جو لوگ موجود ہیں، انہیں کب تک اکٹھا رکھا جا سکے گا؟
زندگی کے آخری دن غلام اسحاق خان نے پشاور میں اپنے سادہ گھر میں گزارے، خاموشی اور گمنامی میں، چکاچوند سے دور بوڑھے پشتون کو ہماری سیاسی تاریخ میں اسمبلیاں توڑنے اور نواز شریف کے ساتھ ٹکرائو کے حوالے سے یاد رکھا جائے گا، مگرایٹمی پروگرام کے تحفظ کے لئے جو غیرمعمولی کردارانہوں نے ادا کیا، اس کا کبھی ذکر نہیں آیا، شاید آبھی نہ سکے عالمی قوتوں کے بے پناہ دبائو کے سامنے وہ اور ان کے سویلین و غیر سویلین رفقاجس طرح کھڑے ہوئے، اس کی روداد اخبارات اور کتابوں میں نقل نہیں کی جا سکتی غلام اسحاق خان تو خیر صدر پاکستان رہے، تاریخ کے صفحات میں ان کا نام محفوظ رہے گا، مگر پاکستانی تاریخ کے کئی خیرہ کن کردار ایسے ہیں، جن کے بارے میں کسی کو معلوم ہی نہیں، انہوں نے اپنے ملک کے لئے جو کچھ کیا، بہت کم اس حوالے سے جانتے ہیں۔
میری آل ٹائم فیورٹ البتہ بازی گر رہی، یا پھر امربیل کی آخری آٹھ دس قسطیں امربیل کے مصنف انوار صدیقی تھے، انکا اور اقابلا بھی انہوںنے لکھیں سب رنگ سے وہ کسی اختلاف کی بنا پر رخصت ہوگئے امربیل کی قسطیں شکیل عادل زادہ نے لکھنی شروع کردیں اور کہانی کو اٹھا کرکہاںسے کہاں لے گئے ویسے انکا، اقابلا اورامربیل کی پہلے والی قسطوں میںبھی مدیر کا رنگ بڑا گہرا تھا، کریڈٹ البتہ مصنف کو جاتارہا خیر انورا صدیقی نے برسوں بعد امربیل کو کتابی شکل میںشائع کیا چار حصے تھے، ڈھائی حصے وہ جوسب رنگ میںشائع ہوئے اور باقی کہانیانہوں نے اپنی طرف سے لکھ کرمکمل کردی قارئین کیلئے بڑی آسانی پیداہوگئی ان کیلئے سب رنگ میں شائع شدہ صفحات کے معیار اور مصنف کی ذاتی کاوش کو جاننا، پہچاننا اور پھرحقیقت کو پانا مشکل نہ رہا بازی گر کی کہانی سب سے مختلف اور اچھوتے انداز کی ہے۔
تاکہ ان کی گرتی سیاسی ساکھ کو کوئی سہارا مل سکے اگر اس معاملے میں بھی بھٹو صاحب کے ساتھ خان صاحب کا موازنہ کیا جائے تو سمجھا جا سکتا ہے کہ محض تقریریں کسی لیڈر یا حکومت کو سہارا نہیں دے سکتیں، جب وہ داخلی محاذ پر ناکام ہو خان صاحب کی اس ناکامی کا اعتراف ان کے حامی اعلانیہ کر چکے صرف کشمیر کا معاملہ پیش نظر رہے تو بھی یہ فرق واضح ہے کہ بھارت نے اقدام کیا اور ہم نے تقریریں کی تقریر اقدام کا جواب نہیں ہو سکتی ذرائع ابلاغ کی تائید کے باوجود، دنیا کے ارباب حل و عقد اہل کشمیر کے دکھوں کو سنجیدگی سے نہیں لے رہے اس کی وجہ یہ ہے کہ پاکستان عالمی برادری کو اپنی اہمیت کا احساس نہیں دلا سکا اس کا اندازہ اس خالی ہال سے ہو سکتا ہے جو جنرل اسمبلی میں عمران خان کے سامنے تھا۔
مائیں اپنوں بیٹوں کا انتظار کرتیں چاند کے گھٹنے بڑھنے سے ان کی آس بھی کم زیادہ ہوتی انتیس رمضان کی شام تو انتظار کی شام ہوتی اندھیرا گہرا ہوتا اور بیٹوں کے قدموں کی چاپ سنائی نہ دیتی تو ماؤں کا دل جیسے مٹھی میں آ جاتا باپ مغرب کی نماز پڑھتے تو دعائیں طویل ہو جاتیں انتظار کا یہ موسم ہر سال ایک ہی طرح سے اترتا بچوں کے انتظار اپنے رنگ لیے ہوتے کھلونے، پھل، کپڑے چھوٹی چھوٹی خواہشیں سارا سال ان کے من میں جمع ہوتی رہتیں جو عید ہی پر پوری ہوتیں بچوں کی مائیں تو اپنی خواہشوں کا کسی سے اظہار ہی نہ کر پاتیں دوپٹے کے پلو سے کچھ اس طرح باندھ کر رکھتیں کہ کسی کی نظر نہ پڑے رات کسی سپنے سے اچانک آنکھ کھل جائے تو پہلا دھیان پلو کی گانٹھ کی طرف جاتا اس کے بعد پھر نیند کہاں کی؟
عمران خان بھی کہہ چکے ہیں کہ وہ مڈٹرم الیکشن کا مطالبہ نہیں کر رہے یہ ہو سکتا ہے کہ ایک عوامی تحریک اٹھائی جائے اور پھر اسے "ان ہاؤس " تبدیلی کے مطالبے پر منتج کیا جائے اس کے نتیجے میں ن لیگ کی صفوںسے کوئی رہنما نمودار ہو جسے عمران خان کی بھرپور حمایت میسر ہو اوراسے پارلیمنٹ کی باقی مدت تک وزیراعظم بنا دیا جائے وزارت عظمی کی خواہش تو بہت سے دلوں میں مچل رہی ہے، آج سے نہیں، مدت سے اس کے بعد اگلے انتخابات میں "آئی جے آئی" بروئے کار آئے اورعمران خان وزیر اعظم بن جائیں اس کا ایک نتیجہ واضح ہے، وہ لوگ سیاسی منظر سے ہٹ جائیں یا غیر مو ثر ہو جائیں جو اس وقت " تھیسس " کی نمائندگی کر رہے ہیں، اینٹی تھیسس ہی پھر تھیسس بن جائے آزادی رائے خود بخود اپنے لیے حدود تلاش کر لے گی۔
ان کی گفتگو سن کر میں سوچتارہا کہ ایک ٹاک شوکا میزبان ابلاغ کے ساتھ اگرمطالعے اورتجزیے کی صلاحیت بھی رکھتا ہو تو ہمارے ٹی وی ٹاک شوکتنے بامعنی ہو جائیں میری تو حسرت ہی رہی کہ میڈیا مالکان پر بھی یہ رازکھل سکے جس اجلاس میں اس طرح کے لوگ شریک ہوں، آپ اندازہ کر سکتے ہیں کہ صحافت کے طلبا و طالبات کے لیے، اس کی کتنی افادیت ہوگی طالب علموں کی ایک بڑی تعداد اس کانفرنس کے ہر سیشن میں شریک رہی اس اجلاس میں کالم کی فنی تعریف سے لے کر اس کے عصری مظاہرتک، بہت سے پہلوئوںپر بات ہوئی کالم نگاروں نے اپنے تجربات کا حاصل سامنے رکھا واقعہ یہ ہے کہ کالم کی صنف گزشتہ بیس پچیس سال میں ارتقاکے جن مراحل سے گزری، اس کی کوئی مثال مو جود نہیں اس میں وقت گزرنے کے ساتھ مضمون اور تجزیے کے اوصاف پیدا ہوگئے ہیں۔
واقعہ یہ ہے کہ نبی کو اللہ نے نذیر اور بشیر بنا کر بھیجا آپ نے مکہ میں صرف اور صرف انذار کیا توحیدکی بات کی، اپنی رسالت پر ایمان کی دعوت دی اور آخرت کی منادی کی اس دوران میں اہل مکہ سے آپ کے اور دوسرے مسلمانوں کے سماجی تعلقات قائم رہے آپ ان کو دعوت دیتے اور خود ان کی دعوتوں میں جاتے تجارت سمیت دوسرے اقتصادی و معاشی معاملات میں بھی تعاون جاری رہا سیدنا ابو بکرؓ صدیق اور سیدنا عمر فاروق ؓ جیسی شخصیات، جو دور جاہلیت میں مختلف مناصب پر فائز تھیں، اسلام قبول کرنے کے بعد بھی ان کے یہ مناصب بر قرار رہے ممتاز محقق ڈاکٹر محمد یسین مظہرصدیقی کے مطابق ایسی کوئی روایت ابھی تک نہیں مل سکی جس سے یہ معلوم ہو کہ مسلم منصب داروں سے ان کے مناصب محض اسلام لانے کے سبب قریشی انتظامیہ نے چھین لیے ہوں۔
