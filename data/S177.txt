اس وقت زرداری صاحب کے کہنے پر صوبائی حکومت نے وفاق سے آئی جی کے تبادلے کا کہا، مگر وفاق نے اعتراض کیا، ڈی جی رینجرز اور کور کمانڈر کراچی نے بھی مخالفت کی اس بار سندھ حکومت نے تیزی دکھائی اور فوری طور پر اے ڈی خواجہ کو تبدیل کر ڈالا اہم بات یہ ہے کہ اے ڈی خواجہ کے تبادلے کے حوالے سے چند دن پہلے سے خبریں اور تجزیے شائع ہوتے رہے، تجزیہ کاروں نے اچھی شہرت رکھنے والے آئی جی پولیس کے تبادلے پر تشویش کا اظہار کیا، پندرہ سابق آئی جی پولیس کااس حوالے سے ایک احتجاجی خط بھی شائع ہوا یہ پہلا موقع ہے کہ سابق پولیس افسران ایسا چیختا چلاتا احتجاج کرنے پر مجبور ہوگئے بعض لوگوں کا خیال تھا کہ بلاول بھٹو اس معاملے میں مداخلت کریں گے، مگرپارٹی کے نوجوان انقلابی لیڈر کے نزدیک شائد یہ کوئی اہم ایشونہیں یا پھر ان میںاپنے والد محترم کے احکامات کی مزاحمت کرنے کی جرأت نہیں اب جبکہ تبادلہ ہوچکا، صوبائی حکومت کی جانب سے دلچسپ موقف پیش کیاجا رہا ہے۔
لندھور پہلوان جو سات من کا گرز تنکے کی مانند اچھالتا ہاتھی پر بیٹھا جھومتا رہتا، سعدی کرب جو مشہور عرب کردار معدی کرب کی کاپی تھی، بھنا ہوا سالم اونٹ کھا جاتا عمرو عیار کی عیاریاں (بہت بعد میں علم ہوا کہ اصل تلفظ زبر کے ساتھ عمر یعنی امر عیار ہے)، طلسم ہوشربا کی طلسم جادو جو ہمیشہ دس سال کی بچی لگتی، خمار جادو جو عیار جادوگرنی تھی، ملکہ گلگلوں نازک چشم، ملکہ مخمور سرخ چشم اور شہزادہ اسد جس نے افراسیاب جادو کو شکست دی میری خواہش ہے کہ کاش کو ئی پبلشراس دلچسپ سیریز کو دوبارہ سے شا ئع کرے ویسے تو ان دنوں ہمیں اشتیاق احمد کے انسپکٹر کامران اور انسپکٹر جمشید سیریز والے ناول بھی اچھے لگتے تھے، ان کا اپنا مزہ تھا، مگر اصل چسکہ ابن صفی کے ناولوں نے لگایا ابن صفی کی عمران سیریز اور کرنل فریدی سیریز جس نے نہیں پڑھی، اس نے بہت کچھ مس کیا خالص ادبی ناولوں کی طرف بڑھنے سے پہلے ڈائجسٹوں کے چند مزید رائٹرز کا تذکرہ کرنا ضروری سمجھتا ہوں۔
وہ یہ نہیں جانتے کہ اہل مغرب یہ تجربہ ایک دو صدی پہلے کر چکے ہیں، جب لندن میں ڈبل روٹی چرانے جیسے جرائم کی سزا بھی موت رکھی جاتی تھی، مگر اس سب کے باوجود جرائم کم نہیں ہوئے پھر انہوںنے تعلیم و تربیت پر توجہ دی، سکول کی سطح پر بچوں کی اخلاقی تربیت کا نصاب بنایا، ان میں چند اہم اخلاقی سچائیاں ڈالیں پھر محروم طبقات کے لئے ریلیف کا انتظام کیا، نظم ونسق بہتر بنانے کے لئے ادارے بنائے، انہیں اس قدر مضبوط اور مستحکم کیا کہ بدعنوان عناصر سرائیت نہ کر سکیں، عدلیہ کی آزادی یقینی بنائی، پولیس کے نظام کو اس قدر طاقتور، آزاد اور خود مختار بنایا کہ آج برطانوی وزیراعظم برملا یہ کہہ سکتا ہے کہ برطانوی حکومت بھی پولیس کے معاملات میں مداخلت نہیں کر سکتی یہ وہ ماڈرن سٹیٹ ہے، جسے تشکیل دئیے بغیر، ڈنڈے کے زور پر معاملات بہتر نہیں بنائے جا سکتے ایک حلقہ اس پیچیدہ اور گنجلک صورتحال سے نکلنے کا واحد حل ڈی کنسٹرکشن یعنی سب کچھ تلپٹ کر دینے میں دیکھتا ہے۔
الحمداللہ آپریشن ضرب عضب کو غیرمعمولی کامیابی حاصل ہوئی تحریک طالبان پاکستان کا نیٹ ورک بری طرح تہس نہس کر دیا گیا القاعدہ، پنجابی طالبان، لشکر جھنگوی سمیت دیگر کالعدم تنظیموں کا نہ صرف زور توڑ دیا گیا بلکہ ان کی دہشت اور سفاکی کا جو سکہ چل رہا تھا، وہ بھی یکسر الٹ گیا فوجی جوانوں اور افسروں نے اپنی جانوں کیقربانیاں دے کر یہ بظاہر ناممکن نظر آتا ٹاسک ممکن کر دکھایا جنرل پرویز مشرف کے دور حکومت میں ایسی بھیانک غلطیاں ہوئیں، جنہوں نے پاک فوج کی ساکھ کو نقصان پہنچایا جنرل راحیل شریف کو یہ کریڈٹ دینا چاہیے کہ ان کی زیر کمان پاک فوج نے قربانیاں دے کر اپنی ساکھ بحال کی بلکہ عوام کے دل جیت لئے کراچی میں سفاک ٹارگٹ کلرز کے گروپس سے نجات دلانے میں فورسز کا حصہ بہت اہم اور مرکزی ہے اگرچہ سیاسی حکومت کو بھی اس کا کریڈ ٹ دینا چاہیے، تاہم اگر فوجی قیادت اس حوالے سے یکسو اور پرعزم نہ ہوتی تو کراچی کو کبھی قاتلوں سے نجات نہیں دلائی جا سکتی تھی۔
جب بر صغیرمیں تحریک خلافت برپا ہوئی تو عثمانیوں کے خلاف کچھ لوگوں نے اس حدیث سے استدلال کیا مو لا نا ابو الکلام آزاد نے اس کے سیاق و سباق کو واضح کیا اور بعد میں مو لا نا مودودی جیسے اہل علم نے بھی اسی تعبیر کواختیار کیا فیصلہ سید نا ابو بکر صدیق ؓ کے حق میں ہوا اگر کسی نے ا ختلاف کیا بھی تو مذہبی بنیاد پر نہیں، سیاسی یا سماجی دلیل کی بنیاد پر کیا تاہم امت کے اس اجتماعی فیصلے کو سب نے قبول کیا سید نا عثمانؓ کے عہد تک اس باب میں کوئی اختلاف نہیں ہوا سید نا علی ؓ جن کو بعض لوگوں نے منصب خلافت کے لیے فائق سمجھا، وہ خود حضرات شیخین کے سب سے معتمد مشیر اور ساتھی رہے سید نا عثمان ؓ کے عہد میں دوسرا سیاسی خلفشار پیدا ہوا یہ بھی ایک سیاسی مسئلہ تھا، دینی نہیں میرے علم میں نہیں کہ جنہوں نے حضرت عثمانؓ کے خلاف شورش برپا کی، انہوں نے کوئی دینی استدلال پیش کیاہو سب الزامات سیاسی تھے۔
اس بحث کو وہ ان الفاظ میں سمیٹتے ہیں: قانون بنانے کے لیے ضروری ہے کہ مملکت اسلامیہ کے ارباب حل و عقد کی شوری ہو اور وہ اپنے اجماع سے یا جمہوری فیصلے (یعنی اکثریت کے فیصلے) سے ایک تعبیر، ایک قیاس، ایک استنباط و اجتہاد یا ایک استحسان و مصلحت مرسلہ کو اختیار کر کے قانو ن کی شکل دے دیں خلافت راشدہ میں قانون سازی کی یہی شکل تھی(صفحہ: 39) میں نے اپنے کالم میں اس سے مختلف بات نہیں لکھی مولانا مودودی کو ناقدین نے بہت سے اعزازات سے نوازا لیکن کوئی انہیں متجدد یا مغرب زدہ نہیں کہہ سکا معلوم نہیں لوگوں نے ان کے یہ مضامین پڑھے یا نہیں اس سے پہلے اقبال بھی یہی بات کہہ چکے علما کے پاس یہ لائسنس بھی ہے کہ وہ دوسروں کے منہ میں اپنی بات ڈالیں اور پھر اس کو مشق تنقید بنائیں اس ساری بحث میں کہیں اس سوال کا گزر نہیں کہ رسالت مآبﷺ کے فیصلے ایک وقت کے لیے تھے یا دائمی سنت" دین کا مستقل اور تاقیامت ماخذ ہے۔
