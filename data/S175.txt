اس نے باپ کی طرح اسے پالا بچہ بڑا ہوا تو اس گھوڑے کی خوبصورتی کی دھوم مچ گئی دور دور سے لوگ اسے دیکھنے آتے گائوں کے رئیس نے اسے دیکھا تو پہلی نظر میں فریفتہ ہو گیا اس نے بوڑھے کو بلا کر منہ مانگی قیمت کی پیش کش کی کسان نے معذرت کرتے ہوئے کہا کہ وہ گھوڑا نہیں، میرا بیٹا ہے، اپنی اولاد کو کوئی فروخت نہیں کرتا کچھ دوسرے لوگوں نے بھی وہ گھوڑا خریدنے کی کوشش کی، لیکن سب ناکام رہے گائوں کے کچھ سمجھدار لوگوں نے بوڑھے کو سمجھایا کہ تم غریب آدمی ہو، ایسے اعلی گھوڑے کو کتنی دیر تک سنبھال کر رکھو گے، اچھی قیمت مل رہی ہے، بیچ ڈالو، کہیں ایسا نہ ہو کہ کوئی یہ گھوڑا چرا لے جائے ایسے ہر مشورے کے جواب میں وہ بابا جی مسکر ا دیتے اور یوں بات ختم ہو جاتی ایک دن بوڑھا کسان اور اس کا بیٹا حسب معمول صبح اٹھے تو دیکھا کہ ساتھ والے کمرے کا دروازہ کھلا ہوا ہے اور گھوڑا غائب ہے۔
درجنوں کالم ان کے خلاف لکھے گئے، بہت سے ٹی وی پروگراموں میں الزامات کی بوچھاڑ کی گئی خود ان کی پارٹی کے اندر بہت الزامات لگتے رہے لاہور کی تنظیم کے اندر ایک بڑا گروپ ان کے خلاف رہا، جسٹس وجیہہ الدین نے پارٹی الیکشن کے حوالے سے اپنی رپورٹ میں بعض دوسرے رہنمائوں کے ساتھ عبدالعلیم خان پر بھی سخت ترین اعتراضات کئے اور پارٹی سے نکال دینے کی سفارشات کیں میڈیا میں تو یوں لگتا تھا کہ ایک بڑا طبقہ ان کا ذاتی مخالف ہے، جو تنقید اور طنز کے تیر برسانے کا کوئی موقع جانے نہیں دیتا اس الیکشن میں البتہ یکسر مختلف نقشہ نظر آیا مجھے نہیں معلوم کہ ان الزامات میں سے کوئی درست تھا یا نہیں، اس بحث میں پڑنے کی ضرورت بھی نہیں، میرا تو سادہ سوال یہ ہے کہ کیا یہ ثابت نہیں ہوگیا کہ بیس پچیس کروڑ روپے خرچ کر کے الزامات کے بوجھ تلے دبا ایسا کوئی بھی شخص تمام الزام دھو سکتا اور قومی سطح کے لیڈر کے طور پر ابھر سکتا ہے؟
بہاول پور میں ایک استاد کو بے دردی کے ساتھ قتل کر دیا گیا ہمارے نظام اقدار میں استاد اور شاگرد کا رشتہ باپ اور بیٹے کا رشتہ ہے اگر ہم ان اقدار پر یقین رکھتے تو پورا معاشرہ سراپا احتجاج بن جاتا کوئی ایک آواز ایسی نہ ہوتی جو اس ظلم کے خلاف بلند نہ ہوتی قاتل کا سایہ بھی اس کا ساتھ چھوڑ جاتا تعلیمی اداروں میں اضطراب ہوتا اور طلبا تنظیمیں استاد کے ساتھ یکجہتی کا اظہار کرتیں محراب و منبر سے احتجاج ہوتا سکول اور مدرسے کے اساتذہ ہم آواز ہوتے افسوس کہ ایسا کچھ نہیں ہوا معاشرہ اس حادثے سے لا تعلق رہا سیاسی جماعتیں، مذہبی تنظیمیں، میڈیا کہیں سے صدائے احتجاج بلند نہیں ہوئی اگر ہوئی بھی تو بہت کمزور یہ معاشرہ اپنی اقدار کے ساتھ وابستگی کا عملی ثبوت نہیں دے سکا اقدار کے ساتھ اس کی وابستگی تو کھیل تماشے کے ساتھ اس کے تعلق سے بھی کمزور نکلی اس سے زیادہ رد عمل کا اظہار تو ہم کرکٹ میچ میں ہار جیت پر کر دیتے ہیں۔
انذار، تواصی بالحق اور تواصی بالصبر !مسلمان اہل علم نے ایک مسلمان معاشرے میں تلوار اٹھانے کو کبھی جائز نہیں کہا حکمران غفلت کے مرتکب ہوئے تو اہل علم نے انہیں متوجہ کیا، انہیں خبردار کیا، انہیں نصیحت کی عوام میں کسی خرابی نے سر اٹھایا تو وعظ و تلقین کی علماء میں کسی اخلاقی کمزوری نے راہ بنائی تو انہیں پکارا صوفیاء میں کسی بدعت کو پنپتے دیکھا توانہیں سنت کی طرف بلایا حکمرانوں نے کبھی نصیحت کو قبول کیا، کبھی سنا لیکن عملا رد کر دیا کبھی ایسا بھی ہوا کہ انہوں نے حدود سے تجاوزکیا اور حق بات کہنے پر علمائے حق کو تعزیر کا مستحق قرار دیا ان نیک لوگوں نے ہر جبر کو برداشت کیا لیکن جوابا اپنی حدود سے تجاوز نہیں کیا انہیں معلوم تھا کہ انہیں صرف انذار کر نا ہے، اس سے زیادہ کچھ نہیں کوئی اس کو جاننا چاہے تو ائمّہ اربعہ کی سوانح پر ایک نظر ڈال لے، امام غزالی کی کتابوں کو پڑھ لے اس امت کے جلیل القدر لوگوں کی تاریخ یہی ہے۔
