میں یہ سن کر ہکا بکا رہ گیا ان کے اصرار پر انہیں اپنے کریڈٹ کارڈز کے قرضوں کا بتایا اور بعد میں وہ تفصیل لکھ کر ای میل کر دی دوست کے بھائی نے مختصرا کہا کہ آپ پیسے لیں اور قرضہ اتار کر کارڈز ختم کرادیں ایک ایک کر کے یہ کام کرتے جائیں اور بنک کی رسید کی کاپی مجھے بھیجتے جائیں، یہ اس لئے کہ پیسے قرضہ اتارنے پر ہی خرچ ہوں، کہیں کسی اور جگہ نہ لگ جائیں قرضوں کے جس بوجھ تلے دب کر مرنے کا خطرہ پیدا ہوگیا تھا، وہ ایک ہفتے میں بالکل صاف ہوگیا کچھ ہی عرصہ میں باہر جانے کا موقعہ بن گیا اور یورپ چلا گیا اب وہاں سیٹل ہوچکا ہوں۔
کئی جگہوں پر تو اتنی عمدہ بحث دیکھی کہ دل خوش ہوگیا اہم فکری ایشوز پر دوستوں نے بات کی اور نہایت تحمل کے ساتھ دوسروں کے جواب بھی سنے اس طرح کے فورمز پر گفتگو کا اسلوب یہی ہونا چاہیے کہ اپنا نقطہ نظر پوری طرح وضاحت اور دلائل کے ساتھ بیان کر دیا جائے اور پھر جوابا بھی ایسا ہی کیا جائے چیٹ کی طرز پر ایک ایک دو فقروں میں سوال جواب سے خلط مبحث ہوتی ہے، کوئی کارآمد چیز برآمد نہیں ہوتی ایک اچھا کام یہ ہوا کہ بہت سے لوگوں نے اردو ٹائپنگ سیکھ لی یا وہ گوگل ٹرانسلیٹر وغیرہ استعمال کر کے اردو میں طویل نوٹ لکھتے ہیں، اس سے ابلاغ میں زیادہ آسانی ہوجاتی ہے۔
اس سے جماعت اسلامی پر دبائو کم ہوجاتا اور معاملہ کی سنگینی کم ہوجاتی تحریک انصاف دو تین بار ایسا کر چکی ہے کہ کسی خاص معاملے میں عمران خان کی متنازع رائے آنے کے بعد پارٹی ترجمان کی جانب سے وضاحت آ جاتی کہ یہ خان صاحب کی ذاتی رائے ہے، پارٹی کی آفیشل پالیسی نہیں اس طرح خود بخود معاملہ ڈی فیوز ہوجاتا جماعت نے پہلے تو ایسا نہیں کیا، پھر آئی ایس ایس پی آر کے بیان کے بعد جو جوابی بیان دیا، اس میں غیر ضروری طور پر جارحانہ انداز اپنایا یہ درست ہے کہ بعض حلقوں کے خیال میں افواج پاکستان کے ترجمان ادارے کی جانب سے اس طرح کا بیان دینے کی بھی ضرورت نہیں تھی۔
ایک میڈیا گروپ اورالیکشن کمیشن پر بھی برستے رہے اور بلاسوچے سمجھے پینتیس پنکچر والی بات اعلانیہ کہہ ڈالی، یہ ادراک کئے بغیر کہ اگرالزام درست ہو، تب بھی اسے ثابت کیسے کیا جا سکتا ہے، بعد میں پھر معذرت کرنا پڑی ٹرمپ کے برعکس خواتین کے حوالے سے خان کا رویہ بہت شائستہ اور مہذب رہا ان کے حوالے سے کبھی کوئی عامیانہ بات بھی نہیں کی عمران خان کے حوالے سے ان کے مداحین اور حامی البتہ یہ دعا ضرور کر سکتے ہیں کہ جس نہج پر ڈونلڈ ٹرمپ نے امریکہ میں کامیابی حاصل کی، اسی طرح تحریک انصاف کے قائد بھی میدان مار لیں ٹرمپ کی کامیابی ایک طرح سے کامیابی کے تمام جگمگاتے روایتی ماڈلز کی نفی ہے۔
جناب زرداری اپنی مخصوص مسکراہٹ کے ساتھ یہ سب باتیں سنتے اور جوابا مسکراہٹ سے نوازتے رہے جناب قائم علی شاہ کو وزیراعلی برقرار رکھنا تو قوم، میڈیا، قومی اداروں ... ہر ایک کو چڑانے کے برابر تھا، مگر ایک شان بے نیازی کے ساتھ یہ سب ہوتا رہا گزشتہ روزکے اخبار میں خود پیپلزپارٹی اور وزیراعلی سندھ کی مقرر کردہ انسپکشن اور انکوائری کمیٹی کے کوآرڈی نیٹر مظفر علی شجرہ کی پریس کانفرنس شائع ہوئی، جس میں انہوں نے بتایا کہ سندھ کے محکموں میں اربوں روپے کی کرپشن ہو رہی ہے، محکمہ خزانہ، صحت اور تعلیم سب سے زیادہ کرپٹ ہیں، ان تمام محکموں کا ایک نیٹ ورک بنا ہوا ہے جو کرپشن میں ایک دوسرے کی مدد کرتے ہیں۔
اس بھارتی پروپیگنڈے پر حکمران جماعت کے ایک رہنما نے پارلیمنٹ میں خطاب کرتے ہوئے مہر تصدیق ثبت کر دی کہ پاکستان کے پاس سکھ علیحدگی پسندوں کی فہرستیں تھیں، ان کی مدد کی جاتی تھی اور پیپلزپارٹی کے وزیرداخلہ نے بھارتی وزیراعظم کو وہ فہرستیں دے کر سکھ علیحدگی پسند تحریک ختم کرا دی سبحان اللہ ایسے ہی موقعوں پر کہا جاتا ہے کہ ع ہوئے تم دوست جس کے، اس کا دشمن آسماں کیوں ہوپیپلزپارٹی کے چیئرمین بلاول بھٹو نے بھی پارلیمنٹ کے خصوصی اجلاس میں شرکت کی اور اطلاعات کے مطابق وہ گیلری میں بیٹھے تسبیح پڑھتے رہے یہ مرحومہ بی بی کا انداز تھا، پارلیمنٹ میں آتے ہوئے خاص طور پر تسبیح ان کے ہاتھ میں رہتی تھی۔
اوریا صاحب نے اپنے مخصوص انداز میں تاریخ کے جھروکوں سے جھانکتے ہوئے کئی واقعات سنائے، ڈرامائی نشیب وفراز سے گزار کر انہوں نے مسئلہ کشمیر کی اہمیت پر زور دیا اور یہ ثابت کیا کہ یہ فلیش پوائنٹ ہے، اسے نظرانداز کرکے امن قائم کرنا ممکن نہیں کلدیپ نائر خاموشی سے وہ سب باتیں سنتے رہے گفتگو شروع کرتے ہوئے پہلے انہوں نے اپنے آبائی شہر سیالکوٹ کا ذکر کیا، لاہور میں گزرے اپنے ایام جوانی کی یاد تازہ کی، ایف سی کالج لاہور سے انہوں نے گریجوایشن اور لاہور ہی سے لاء کیا قائداعظم سے ملاقات کی تفصیل سنائی، جنہوں نے بقول کلدیپ یہ کہا تھا کہ پاکستان اور بھارت نہ صرف امریکہ اور کینیڈا کی طرح دوست پڑوسی ہوں۔
یہ سیاسی دھماکے سندھ سے شروع ہوئے، کراچی ان کی پہلی فالٹ لائن تھی، جہاں یکے بعد دیگرے مختلف واقعات متحدہ قومی موومنٹ کو بیک فٹ پر لے جا چکے ضمنی الیکشن جیت کر انہوں نے جو حاصل کیا تھا، ایک غیر ذمہ دارانہ تقریر نے وہ سب گنوا دیا اس کے ساتھ ساتھ ڈاکٹر ذوالفقار مرزا کی شعلہ فشانیوں کا سلسلہ شروع ہوا تو کراچی سے بدین تک کا علاقہ نظر نہ آنے والے دھماکوں سے گونج اٹھا پہلے اس تنازع میں سندھ پیپلزپارٹی، پھر پیپلزپارٹی شعبہ خواتین اورآخر میں سندھ حکومت اور انتظامیہ شامل ہوگئیں جوابی حملہ سابق سپیکر فہمیدہ مرزا کی جانب سے کیا گیا، جو عام طور پر دھیما لہجہ اپناتی اور معاملات بگاڑنے سے گریز کرتی ہیں۔
مغربی دنیا، جہاں سے جمہوریت نے جنم لیا، جو ملک دنیا کو جمہوری طریقے اور روایات سکھاتے ہیں، انہوں نے اس کا خاص خیال رکھا کہ سیاسی جماعتوں اور سیاستدانوں کے احتساب کا شفاف اورنہایت فعال نظام وضع کیا جائے احتساب کرنے والے ادارے انہوں نے اس قدر مضبوط بنا لئے کہ کوئی طاقتور ترین برطانوی وزیراعظم، امریکی صدر یا کوئی اور یورپی سربراہ کرپشن کر کے بچ نہیں سکتا اربوں ڈالر کی لوٹ کھسوٹ تو وہ خیر سپنوں میں بھی نہیں کر سکتے، حال یہ ہے کہ چند ہزار ڈالر کی کرپشن یا ناجائز طریقے سے کسی کو سپورٹ کرنے پر اقتدار ختم ہوجاتا ہے، معمولی سی غلط بیانی بڑے مضبوط اور نامور سیاستدانوں کا سیاسی کیرئر ختم کر دیتی ہے۔
عمران خان تب تک اپنی کے پی کے حکومت کی طرف رجوع فرمائیں یا آرام سے بنی گالہ میں رہیں اور ٹی وی پر جناب وزیراعظم کے ملک و قوم کے مفاد میں کئے جانے والے عظیم الشان ترقیاتی پروگرام دیکھ کر محظوظ ہوں، دل چاہے تو تالیاں بھی بجا لیں اگلے الیکشن کے بعد، جس میں 2013 ء والے نتائج کا ری پلے ہی دیکھنے کے نوے فیصد سے زیادہ امکانات ہیں، اس کے بعد عمران خان چاہے تو ایک بار پھر دھاندلی کا نعرہ لگا سکتا ہے، جس کے بعد پورا حکومتی میڈیا اور اس کے حمایتی قلم کار وتجزیہ کار طنزکے نت نئے اسلوب تراشتے ہوئے خان کا مضحکہ اڑائیں گے، اسے دھاندلی خان کہہ کر نکو بنائیں گے۔
پارلیمان صرف اس پر بحث کر تی ہے کہ وہ کس رائے کو ترجیح دے اسی طرح کل کی پارلیمان یہ حق رکھتی ہے کہ وہ آج کی پارلیمان کا فیصلہ بدل دے یا اس میں ترمیم کر دے دوسرے لفظوں میں نص کی کسی دوسری تعبیر کو قبول کر لے اب اگر دوسرے مسلمانوں کے بارے میں ہم رتی برابربھی حسن ظن کواپنے دل میں جگہ دیں تویہ کہنے کی جسارت نہیں کر سکتے ہیں کہ وہ اللہ اور رسول کے مقابلے میں کھڑے ہو گئے ہیں لیکن چو نکہ ہم نے جمہوریت کو باطل قرار دینا ہے، اس لیے لازم ہے کہ مسلمان ارکان پارلیمان کے اسلام کو مشتبہ بنا دیں معلوم نہیں لوگ اتنا حوصلہ کہاں سے لاتے ہیں۔
فوج نے جب ایک ریاست کے تحفظ کی ذمہ داری اپنے سر لے لی اور اس کے مفادات کا تعین کرنا چاہا تو اس نے قومی مفاد اور سلامتی کو خارجی دشمن کے حوالے سے دیکھا یوں ریاست نے اگر معاشی پالیسی بنائی تو اسی کے تحت اگر سلامتی کے بارے میں سوچا تو اسی حوالے سے اس بات کو اس طرح سے سمجھا جا سکتا کہ ہمارے نزدیک اس وقت ایٹمی پروگرام ناگزیر ہو گیا جب بھارت ایٹمی قوت بنا ہم نے اسی کے لیے ذہن سازی کی" اور قوم نے بحیثیت مجموعی اسے قبول کر لیا معاملہ یہاں تک پہنچا کہ ایک سیاسی راہنما ذوالفقار علی بھٹو نے کہا کہ ہم گھاس کھا لیں گے مگر ایٹم بم بنائیں گے۔
اس انداز نظر نے زوال کے دروازے کھول دیے ہیں اور یوں عوا می ذوق کو بلند کرنے کی کوئی کوشش نہیں ہو رہی، الا ماشااللہ پاکستان میں ایک صاحب علم نے کوشش کی کہ نئے بیانیے کی بحث کو مذہب و ریاست کے مروجہ تصورات کی تشکیل نو کی بنیاد پر آگے بڑھا یا جائے اس باب میں جوابا جوکچھ لکھاگیا، اسے پڑھ کر انداز ہوا کہ اہل علم کو اس بات کی تفہیم ہی نہیں کہ یہ بحث آج کیوں ضروری ہے اگر انہیں اندازہ ہوتا تو پھر تنقید کا رخ بالکل دوسرا ہوتا پھر وہ بھی اپنا ایک جوابی بیانیہ سامنے لاتے اور یوں سماج کی فکری تربیت کا سامان ہوتا ہمارے ہاں یہ خلط مبحث جاری رہے گا۔
آپ اگر فرماتے کہ "میرا فرمان ہی قول فیصل ہو گا"تو کون تھا جو اس کو چیلنج کرتا اس کے باوجود آپ نے قدم قدم پر لوگوں سے مذاکرات کیے اور معاہدوں کو تحریری شکل دی سیرت کے طالب علم جا نتے ہیں کہ سب معاہدے ایک دن میں ترتیب نہیں پائے یہ ایک مسلسل عمل تھا جو تادیر جاری رہا، یہاں تک کہ ریاست مستحکم ہو گئی یہ ایک خالصتا سیاسی اور سماجی عمل تھا اور آپ ﷺ نے ان امور کو اسی نظر سے دیکھا یوں عالم انسانیت کو ایک نئے تمدن کی راہ دکھائی انسانی معاملات اور سماجی اخلاقیات میں تحریر کی اہمیت کو، ہم نے مغرب سے نہیں، اللہ کی کتاب اوراللہ کے رسول ﷺ سے جانا ہے۔
انہوں نے ازموں اور نظاموں کی دنیا میں شعورکی آ نکھ کھولی اور پھر روح عصر کے تحت، یہ خیال کیا کہ دین کو بھی انہی نظاموں کے پیرائے میں بیان کیا جائے یہ علمی مشق کسی حد تک قابل قبول تھی اگر وہ اسے ایک متبادل سیاسی نظام کے طور پر پیش کرنے تک محدود رہتے اسلام کے سیاسی غلبے کو دینی فریضہ قرار نہ دیتے اگر وہ قرآن مجید کی بنیادی اصطلاحوں کی تفہیم نو سے اسے دین کا مطلوب و مقصود نہ بناتے تو یہ محض حکمت عملی کا معاملہ ہوتا، دینی فرائض میں شامل نہ ہوتا انہوں نے اسے فریضۂ اقامت دین قرار دیا اس کا ناگزیر نتیجہ وہی تھا جو اوریا صاحب کے ہاں نکل آیا ہے۔
دور حاضر میں سیاسی غلبہ جس علمی و تہذیبی غلبے کو لازم کرتا ہے، وہ اسے قائم کرنے کی صلاحیت نہیں رکھتے انہوں نے بغاوت کو شعار کیا مسلم معاشرے میں مذہب کو سہارا بنایا مذہبی روایت سے جہاد جیسی اصطلاحیں لے کر، انہیں نئے معانی پہنائے یوں سیاسی غلبے کے لیے دور حاضر کے خلاف بغاوت کا علم بلند کیا گیا میرا احساس ہے کہ مذہب کے نام پر غلبے کی خواہش رکھنے والوں کے لیے اب یہی راستہ باقی ہے، یہ الگ بات ہے کہ اس کی کامیابی کا کوئی امکان نہیں آج عسکری تنظیموں کو ان ہی سے دست و بازو مل رہے ہیں، جنہوں نے بیسویں صدی کے ماحول میں مذہب کو ازم بنا کر پیش کیا تھا۔
8 جولائی سے 17 ستمبر تک، اہل کشمیر نے دنیا کویقین کی حد تک باور کرادیا ہے کہ انہیں بھارت کا تسلط قبول نہیں برہان وانی کے سینے میں اترنے والی ایک گولی کی آواز، وادی ء کشمیرمیں اس طرح گونجی کہ صور اسرافیل بن گئی کشمیری مرد، خواتین اور بچے گھروں سے باہر نکل آئے دو لاکھ سے زیادہ افراد اس جواں مرگ کے جنازے میں شریک ہوئے بھارت کی سات لاکھ فوج انہیں رو ک نہ سکی ریاست کو کرفیو نافذ کر نا پڑا اسی دن سے قابض ریاست طاقت کے زور پر شہریوں کوگھروں میں بندرکھنا چاہتی ہے مگر اس میں کامیاب نہیں ان کا عزم یہ ہے کہ آزادی تک، وہ گھروں میں چین سے نہیں بیٹھیں گے۔
نواز شریف اور مریم نواز کی مزاحمت نے اس کا شعور پیدا کیا ایک "شعور" عمران خان نے بھی پیدا کیا بد قسمتی سے یہ شعور اغوا ہو گیا اسے "سٹیٹس کو" کی قوتوں نے اپنے سیاسی مقصد کے لیے استعمال کیا عمران خان صاحب کی مقبولیت اور بے کنار خواہش اقتدار ان کے لیے نعمت غیر مترقبہ ثابت ہوئی اب عمران خان صاحب کو اقتدار تو مل چکا مگر اس کا معاملہ وہی ہے جو غالب نے بیان کیا "ہر چند کہیں کہ ہے، نہیں ہے" عوامی سطح پر ان دو بیانیوں کی تائید چار طرح کے طبقات میں ظاہر ہوئی ایک طبقہ وہ ہے جو حکومتوں اور سیاست دانوں کو ان کی کارکردگی اور اہلیت کے معیار پر دیکھتا ہے۔
جہاں تعلیم بکتی ہے اور بہت مہنگی، عام آ دمی اسے خرید نہیں سکتا حصول تعلیم کی ایک فطری عمر ہے، گزر جائے تو اس کی تلافی ممکن نہیں ہوتی جس عمر میںغریب کا بیٹا سرکاری تعلیمی اداروں میں ان تنظیموں، دوسرے لفظوں میں سیاسی و مذہبی جماعتوں کے ہتھے چڑھ جاتا ہے، امرا کے بچے صرف تعلیم حاصل کر رہے ہوتے ہیں اور یوں اس قابل ہو جاتے ہیں کہ ریاست کے اعلی مناصب تک انہی کی رسائی ہو تمام سیاسی اور مذہبی جماعتوں کے قائدین کی اولاد ملک سے باہر پڑھتی ہے یا امرا کے اداروں میں، اس میں کوئی استثنی نہیں آپ کسی ایک لیڈر کے بارے میں سوچیے اور پھر تحقیق کیجیے کہ اس کے بچے کہاں ہیں۔
اس پر مستزاد اقتدار کی کشمکش، جس میں فریقین نے مذہب کو اپنی تائید میں پیش کیا یوں مذہبی تعبیرات کا دائرہ سیاست کے گرد گھومتا رہا دنیا کو دارالاسلام اور دارالحرب کے تناظر میں دیکھا گیا اور ریاست کے اندر اقتدار کی کشمکش نے خلافت جیسے ادارے کو دینی اساسات فراہم کیں علم و عمل پر سیاسی مباحث نے غلبہ پایا اس کا رد عمل ہوا اور سیاست سے گریز کا رجحان پیدا ہوا تصوف نے اس رجحان کو اپنی آغوش میں لے لیا اب دین سیاست و قانون کا موضوع بنا یا پھر فرد کے تزکیے کا فرد کو سیاست میں یا پھر اپنے داخل میں ڈوب جانے کا درس ملا نوآبادیاتی دور میں جب احیا کی کوششیں شروع ہوئیں۔
مذہبی جماعتوں نے اپنے مفاد کے لیے مذہب کو استعمال کیا کبھی اپنے انتخابی نشان "کتاب"کو قرآن مجید بنا کر پیش کیا کبھی سیاسی مخالفین کو یہودی ایجنٹ کہا عام سیاسی اختلاف کو مذہبی لبادے میں پیش کیا تا کہ عام آ دمی کے مذہبی جذبات کا استحصال کیا جائے لوگوں نے جانا کہ سیاسی فائدے کے لیے جس طرح ایک غیر مذہبی سیاسی جماعت ہر حربے کو جائز سمجھتی ہے، اسی طرح ایک مذہبی جماعت کو بھی وہی حربے استعمال کرتے ہوئے کوئی ندامت نہیں ہوتی ایک مذہبی جماعت بھی اسی طرح گروہی مفادات کا تحفظ کر تی ہے جس طرح ایک غیرمذہبی جماعت بلکہ بعض مو قعوں پہ تو ان کا رویہ دوسری جماعتوں سے بھی بدتر ہو تا ہے۔
چند پیمانےنگاہ یار سلامت، ہزار میخانے پیغام پاکستان، حکومت اور نظریاتی کونسل مذہب اور ریاست کے باہمی تعلق کی تشکیل نو کے بغیر اب چارہ نہیں نواز شریف حکومت کو دو مسائل نے اپنی گرفت میں لیے رکھا ایک مسئلہ یہی تھا: مذہب اور ریاست کا تعلق انتخابی قوانین میں ترمیم کو ایک مذہبی بیانیے میں بدل دیا گیا اور حکومت بے بسی کی تصویر بن گئی اس نے انتخابات تک نون لیگ کا پیچھا نہیں چھوڑا تحریک انصاف کی حکومت قائم ہوئے ابھی سو دن پورے نہیں ہوئے کہ ایک سے زائد بار مذہبی مسائل سیاسی اضطراب کا باعث بن چکے عاطف میاں سے بات شروع ہوئی اور تادم تحریر اس کا آخری پڑاؤ خادم حسین رضوی صاحب کی گرفتاری ہے۔
