سکول کے بچوں اور نئی پرنسپل کو کریڈٹ دینا چاہیے کہ انہوں نے اتنے کم وقت میں بڑی مہارت سے بچوں کے دلوں سے خوف کو نکالا‘ اور بھرپور تعلیمی سرگرمیاں بحال کر دیں تقریب میں تمام سیاسی اور عسکری قیادت کو وہاں بیٹھے دیکھ کر اچھا لگا اسے کہتے ہیں، زندگی کو سینگوں سے پکڑ کر اس کا سامنا کرنا وزیر اعظم نواز شریف نے لکھی ہوئی تقریر پڑھی بڑی عمدہ تقریر تھی، موقع کی مناسبت سے سنجیدہ، متین اور مدبرانہ تقریب کے آخر میں سکول کے بچوں نے وہ مشہور نغمہ گایا: بڑا دشمن بنا پھرتا ہے، جو بچوں سے ڈرتا ہے... سچ یہ ہے کہ اس نغمے نے آنکھیں نم کر دیں آئی ایس پی آر نے سانحہ کے کچھ عرصہ بعد یہ نغمہ تیار کرایا تھا، جسے دنوں میں پذیرائی ملی حیران کن شاعرانہ خوبصورتی سے وہ تمام آہنگ، قوت، عزم اور جذبہ بھر دیا گیا ہے، جس کا پرتو سانحہ کے بعد پوری قوم میں نظر آیا مجھے معلوم نہیں کہ یہ نغمہ کس نے لکھا ہے جس نے بھی یہ کام کیا، انہیں قومی سطح کا بڑا انعام ملنا چاہیے، جو تخلیق کار اس کی دھن بنانے، گانے میں شامل رہے، وہ سب انعام اور اعزاز کے مستحق ہیں۔
انہیںپڑھنے سے اندازہ کیا جاسکتا ہے کہ اگر کچھ سہولتیں فراہم کر دی جاتیں تومزید کتنا کام ہوجاتا سید صاحب آخری دنوں تک اپنے انسائیکلوپیڈیا کے مشن پر ڈٹے رہے، بیاسی سال کی عمر میں بھی سولہ گھنٹے روزانہ کام کرتے ان کا منصوبہ تھا کہ سائنس انسائیکلو پیڈیا، انسائیکلو پیڈیا تہذیب وتمدن، مسلم انڈین ہسٹری انسائیکلو پیڈیا اور سیرت انسائیکلو پیڈیا ترتیب دئیے جائیں ان پر بیک وقت کام کرتے رہے، انڈین ہسٹری پر ماہانہ کتابی شکل میں جریدہ نکالتے رہے، خاصا کام سمٹ گیا تھا، اسی طرح باقی موضوعات پر بھی کام ہوتا رہا آخری مہینوں میں قرآن انسائیکلو پیڈیا پر کام شروع کیا، چار یا چھ شمارے نکالے، بے مثال کام تھا، کاش انہیں مہلت مل جاتی تو اردو میں قرآن کے حوالے سے شاندار کام وجود میں آجاتا ان کی کتابوں کے ناشر الفیصل نے ابھی کچھ دن پہلے سیرت انسائیکلو پیڈیا شائع کیا دیکھ کر سید صاحب کے لئے دل سے دعا نکلی سیرت مبارکہ ﷺ کے حوالے سے کئی ہزار صفحات پر محیط ایسا کام پہلے کبھی نہیں ہوا اللہ ان کی روح کو سکون بخشے، میرے جیسے تساہل پسندوں کے لئے وہ ایک ایسا لائٹ ہائوس ہیں، جہاں تک پہنچنا تو درکنار، وہاں کا تصور بھی دشوار ہے۔
