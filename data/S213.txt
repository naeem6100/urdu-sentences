کوئی ایسا اقدام، اس وقت ملک اور سیاسی نظام کے مفاد میں نہیں جس کا مقصد اس حکومت کا فوری خاتمہ یا اس کے کام میں رکاوٹ ڈالنا ہو دوسرا یہ کہ اپوزیشن کو ان نکات کو اپنے اتحاد کا ہدف بنانا چاہیے" جن کا تعلق سیاسی و معاشی استحکام اور سماجی ترقی سے ہو مثال کے طور پر دھاندلی کی تحقیقات کے لیے پارلیمانی کمیٹی کا قیام اپوزیشن کا مطالبہ کمیشن کا تھا" لیکن حکومت نے کمیٹی بنائی جسے قبول کر لیا گیا اب اگلا مرحلہ حکومت کو اس پر آمادہ کرنا ہے کہ وہ اس کے لیے شرائط و حدود طے کرے" اور اس میں کمیٹی کی مدت بھی شامل ہو اس کے ساتھ وہ حکومت کی کارکردگی پر نظر رکھے اور اپنا نقطہ نظر مؤثر ابلاغ کے ساتھ عوام کے سامنے پیش کرے تیسرا یہ کہ اپنی سرگرمیوں کا محور پارلیمان کو بنائے اپوزیشن کے لوگ پارلیمنٹ میں اپنا موقف پیش کریں اور اس کو ایک طاقت ور ادارہ بنانے کی کوشش کریں اس بات کو یقینی بنائیں کہ اہم قومی معاملات پارلیمنٹ میں زیر بحث آئیں" اور حکومتی فیصلوں کو عوامی نمائندوں کی تائید حاصل ہو اس باب میں ماضی کی حکومت بالجملہ کسی قابل رشک کارکردگی کا مظاہرہ نہیں کر سکی اسے اب بہتر بنانے کی ضرورت ہے۔
