اس کا سادہ مگر موثر حل یہی ہے کہ باتیں چھپانے کے بجائے پوری وضاحت کے ساتھ بیان کی جائیں تاکہ سینہ گزٹ پر یقین کرنے کے بجائے لوگ سامنے عیاں حقیقت کی جانب نظر کریں اسے قومی بدقسمتی ہی کہیں گے کہ پاک چائنہ ٹریڈ کاریڈور کو بھی متنازع بنانے کا کام شروع ہوچکاہے وہی پہلے جیسے حربے، پرانی چالیں پنجاب کو ہدف بنا کر چھوٹے صوبوں میں موجود منفی رجحانات کو ہوا دینا، قوم پرست جذبات کو استعمال کرنا اور رفتہ رفتہ اس منصوبے میں زہر گھولنے کی ایسی کوششیں کرنا کہ چین جیسا دوست ملک بھی گھبرا کر واپس چلا جائے یا پھر اس منصوبے کو چند برسوں کے لئے معطل کر دے افسوسناک بات یہ ہے کہ میڈیا کے بعض لوگ بھی اس میں شامل ہو گئے ہیں، بعض ایسے لکھاری یا تجزیہ کار جن کی نیت پر شک نہیں کیا جاسکتا، مگر وہ بھی شکوک وشبہات کا شکار ہوکرمخالفت کر رہے ہیں۔
رمیش کمارنے کچھ عرصہ ان کے گائوں میں قیام کیا اور اس کا نقشہ ہی بدل ڈالا لڑکوں بالوں کو اکٹھا کر کے اس نے گلیوں کی صفائی کی، لائبریری قائم کی اور مقامی تنازعات نمٹائے نوعمر راجندر کے ذہن پر رمیش کمار کی اصلاحات اور سماجی انقلاب لانے کے ایجنڈے کا گہرا اثر ہوا رمیش کمار تو کسی دوسرے گائوں کی جانب چل دیا، مگر راجندر کمار کے ذہن میں اس نے ایسا بیج بو یا، جس نے اس کی آئندہ زندگی کا دھارا ہی بدل ڈالا راجندر کمار کا ایک سکول ٹیچر اپنے شاگردوں سے سیاسی اور سماجی ایشوز پر کلاس کے بعد گفتگو کرتا رہتا گپ شپ کے دوران اس نے غیر محسوس انداز میں راجندر کے سوچنے اور سمجھنے کا انداز تبدیل کیا اور یہ احساس دلایا کہ اپنی تمام صلاحیتوں کو ایک خوشحال زندگی گزارنے کے لئے صرف کرنا کافی نہیں، سماج میں بہتری لانے کی جدوجہد کرنا بھی بہت ضروری ہے۔
اس نے سب کو اکٹھا کیا اور یوں سوئے لینٹ () نامی محلول تیار کر لیا شروع میں وہ اپنے آپ پر تجربات کرتا رہا، کبھی سوڈیم یعنی نمک کم ہوجاتا تو نقاہت ہوجاتی، میگنیشیم زیادہ ہونے پر جسم میں درد کی لہریں اٹھنے لگیں بہرحال وہ ایک اچھا تناسب والا فارمولا بنانے میں کامیاب رہا ایک مہینہ اسے استعمال کیا، اسے لگا کہ زندگی بدل گئی، کھانے پکانے کی ٹینشن ہی خلاص ہوگئی روبن ہارٹ نے اپنے بلاگ میں اسے شیئر کیا، اس بلاگ کو بڑی پذیرائی ملی، اسے آرڈر ملنے لگے، اس کے دوست بھی اس کے ساتھ آملے، نئے ریسرچ پروجیکٹ کے لئے مالی تعاون کرنے والی وینچر کمپنیوں نے بھی انویسٹمنٹ کی، روبن نے کمرشل سطح پر اسے تیار کرنا شروع کر دیا اور یوں اس کے خواب نے سوئے لینٹ کی شکل میں وجود پالیا اس کی کمپنی دو ہزار کیلوریز پر مشتمل ایک دن کی خوراک کا پیکٹ فراہم کرتی ہے۔
یہی وجہ تھی کہ بھٹو صاحب اقوام عالم میں مسلم شناخت کے علمبردار تھے اور یہ چاہتے تھے کہ اسلام ایک سیاسی وحدت کی اساس بنے تاہم انہیں اس سے زیادہ دلچسپی نہیں تھی کہ سماج کا نظام اقدار اسلام کے اس تہذیبی و قانونی لبادے کو اختیار کر لے جو اسلام کے صدر اول میں متشکل ہوا "لبرل اسلام"اسی تفہیم دین کا قائل ہے جس میں اسلام کے اصول تو ابدی ہیں لیکن شریعت نہیں پاکستانی سماج نے بھٹو صاحب اور پیپلزپارٹی کے اس بیانیے کو جزوا قبول کیا یہی سبب ہے کہ عملا وہ ایک ایسے سماج کی تشکیل میں کامیاب نہیں ہو سکے جو ان کے نظام فکر کے مطابق "لبرل " ہو یہی نہیں بطور وزیراعظم ان کے اقدامات پاکستان میں مذہبی انتہا پسندی کے فروغ کا باعث بنے بے نظیر صاحبہ اور زرداری صاحب بھی اس طرز عمل سے انحراف نہ کرسکے اس کا نقطہ ء عروج سلمان تاثیر کا قتل تھا۔
