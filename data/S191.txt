احتجاج ضرور کیا جائے، مگر موثر اور دیرپا انداز میں ایسا احتجاج نہ ہو کہ ایک روز آگ بھڑک اٹھے اور اگلے روزچنگاریاں بھی نہ ملیں بڑے فیصلوں کا وقت آ گیا! ہمارے ہاں ایک بات بڑے تواتر سے دہرائی جاتی ہے کہ دیکھیں پاکستانی قوم کیسی زبردست ہے، زلزلے کے موقع پر لوگ کس طرح دیوانہ وار دوسروں کی مدد کے لئے باہر نکلے، سیلاب آنے پر بھی ایسا ہی ہوا، دوسری آفات میں بھی کیسا شاندار قومی ردعمل آیا ہمارے تھنکرز فورم سی این اے کی ہفتہ وار نشستوں میں یہ بات کئی بار دہرائی گئی جب بھی گفتگو پر مایوسی اور قنوطیت کے سائے لہرانے لگتے، کہیں کسی کونے سے ایک پرامید لیکچر آتا، جس کا مرکزی نکتہ پاکستانی قوم کی عظمت کا یہی گیت ہوتا اس پر ایک بار جھنجھلا کر پروفیسر ہمایوں احسان نے کہا کہ آپ لوگ پہلے یہ طے کر لیں کہ داد دے رہے ہیں یا بے داد سفید بالوں والے پروفیسر کا کہنا تھا کہ اگر ہماری قوم اس قدر سخت ہو چکی ہے کہ اسے نرم کرنے، بیدار کرنے کے لئے زلزلے یا سیلاب جیسی بڑی آفت کی ضرورت پڑتی ہے۔
جنرل ضیا پاکستانی سیاست میں ایک متنازع کردار بھی ہیں کہ انہوں نے بھٹو صاحب کی حکومت کا تختہ الٹا، جسے پیپلز پارٹی یا بھٹو صاحب سے محبت کرنے والے کبھی معاف نہیں کر سکتے جنرل ضیاء نے اسلامائزیشن کے نام پر جو چند سطحی قسم کے اقدامات کئے، ان سے اسلامسٹ خوش ہوئے یا نہیں، ہمارے ترقی پسند اور لبرل عناصر ضرور برہم ہوئے اپنی مخالف سیاسی قوتوں کو کمزور کرنے کے لئے ڈکٹیٹر نے جس طرح لسانی سیاست اور برادری ازم کو فروغ دیا، نان پارٹی الیکشن کا ڈرامہ کیا، افغانستان کے حوالے سے امریکہ اور مغرب کی سپورٹ کو اپنے اقتدار کی طوالت کے لئے استعمال کیا، وہ سب آخری تجزیے میں جنرل ضیا کے خلاف ہی گیا معتدل تجزیہ کاروں کے لئے بھی اس دور کی کسی پالیسی کا دفاع کرنا آسان نہیں رہا یہ مگر حقیقت ہے کہ افغان تحریک مزاحمت کی بھرپور سپورٹ کا جو فیصلہ اس دور میں کیا گیا، اس کے پیچھے کئی ٹھوس عوامل تھے، جنہیں نظرانداز نہیں کیا جا سکتا سب سے پہلی بات یہ ہے کہ افغانستان پر روس کا حملہ قطعی طور پر غلط اور ظلم کے مترادف تھا۔
نظریاتی سیاست کو پیچھے ڈال کر تحریک انصاف ایسے ہی نتائج حاصل کرے گی، جیسا اس بار سامنے آئے الیکٹ ایبلز کو بھی ساتھ ملائیں، مقامی سطح پر بااثر اور طاقتور گروپوں کے ساتھ جوڑ توڑ بھی کریں، لیکن اپنے نظریاتی عنصر کو نہ چھوڑیں غریب، پسماندہ، نچلے طبقات کے ووٹروں کو متحرک کرنا ہوگا ان کے لئے روایتی سیاست اور روایتی پارٹیوں میں کچھ نہیں، پیپلزپارٹی انہیں ہمیشہ متحرک کر کے جیتتی رہی، اب اس کے کمزور پڑ جانے سے نچلے اور غریب طبقات کی سیاست کوئی نہیں کر رہا عمران خان کو یہ پرچم اٹھانا ہوگا اس کے بغیر پنجاب میں وہ کبھی کامیاب نہیں ہوسکتا عمران خان کو اپنی تنظیم سازی پر بہت زیادہ وقت صرف کرنا ہوگا یونین کونسل کی سطح پر وہ اپنی پارٹی کو منظم کر کے آئندہ انتخابات کے لئے ایسی زمین تیار کر سکتا ہے، جس سے فائدہ اٹھایا جا سکے اسے جنوبی پنجاب میں جانا ہوگا، جہاں کی سیاست میں ایک بڑا خلا پیدا ہوچکا ہے، بہاولپور ڈویژن، جہاں پیپلزپارٹی اکثریت لیتی آئی ہے، وہاں تحریک انصاف کو اس کی جگہ لینی چاہیے، اسی طرح کئی دیگرسرائیکی اضلاع میں گنجائش موجود ہے۔
