سید نا فاروق اعظم ؓ اس نکتے کو سمجھتے تھے، اسی لئے انہوں نے اپنے عہد کے نامور لوگوں کو بھی غلطیوں پر سزائیں دیں، قانون پر سختی سے عمل درآمد کیا دکانداروں کا محاسبہ کیا، نتیجے میں اس زمانے کے حساب سے ایک شاندار نظام قائم ہوگیا اب سوچنے کی بات ہے کہ اخلاق، کردار اور تقوی کے حساب سے لوگوں کی جو جمعیت دوسرے خلیفہ کے دنوں میں موجود تھی، بعد کے زمانوں میں اس کے عشر عشیر کا بھی تصور نہیں کیاجا سکتا اس قدر اعلی لوگوں کے باوجود بھی جناب فاروق اعظم ؓ درہ اپنے ہاتھ میں رکھنا پڑا یہ وہ راز ہے جس مملکت نے اسے سمجھ لیا، وہ سنور گئی ریاست کو ماں کی طرح مہربان ہونا چاہیے، مگر باپ کی طرح شیر کی آنکھ سے بھی دیکھے اور جرم کرنے والے کو کسی بھی صورت نہ چھوڑے تب ہی نظام کام کر سکتا ہے جس ملک میں حکومت گرمیاں شروع ہونے پر بجلی مہنگی کر دیتی ہو، سردی آتے ہی گیس مہنگی ہو جاتی ہو، وہاں دکانداروں اور تاجروںسے یہ توقع بچگانہ ہے کہ وہ اپنے کمائی کے سیزن میں اعلی اخلاقی اصولوں پر عمل کرتے ہوئے چیزیں سستی کر دیں گے۔
