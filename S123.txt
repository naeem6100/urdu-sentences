الکیمسٹ کا مرکزی کردار ایک گڈریا لڑکا ہے، جو اپنے خوابوں کی تعبیر پانے اہرام مصر تک گیا صحرا کے سفر میں اسے قبائلیوں کے ساتھ وقت گزارنے کا موقعہ ملا صحرا کے خطروں کا جو مقابلہ کرتے اور اپنی کٹھن زندگیوں میں صرف اللہ پر انحصار، اس کی مرضی پر بھروسہ اور اس کی رحمت ہی سے امید لگائے رہتے اہم بات یہ ہے کہ یہ لوگ ہاتھ پر ہاتھ رکھ کر نہیں بیٹھتے تھے، جو کچھ ان سے ہو سکتا، اپنی پوری کوشش اس میں صرف کرتے اور پھر نتائج کو اللہ پر چھوڑ دیتے قسمت کے نادیدہ قلم سے لکھے فیصلوں کو کھلے دل سے قبول کر لیتے سچ تو یہ ہے کہ یہی ایمان اور یہی عقید ہ ہے۔
اس نے کالوں کے لئے الگ ہوٹلوں کی پابندی ماننے سے انکار کیا مشہور ہے کہ اپنے ایک ایسے ہی تلخ تجربے کے بعد اس نے گولڈ میڈل دریا میں پھینک دیا اس نے اپنے شدید غصے اور ڈپریشن کو باہر نکالنے کے لئے پروفیشنل باکسنگ کی راہ اختیار کی اور محض اکیس سال کی عمر میںسونی لسٹن جیسے ممتاز باکسر سے چیمپئن شپ فائٹ جیت کر ہر ایک کو حیران کر دیا سونی سے فائٹ جیتنے اور چیمپئن بننے کے بعد اس نے اسلام قبول کرنے کا اعلان کر دیا اور اپنانام کاسئیس کلے سے بدل کر محمد علی کر لیا اپنی بقیہ تمام زندگی علی کا اصرار رہا کہ کوئی اسے کلے کہہ کر نہ پکارے، اب وہ محمد علی ہے۔
سٹوری کی کنسٹرکشن ٹھیک نہیں تھی، ایسی قطعیت کے ساتھ ایسی خبریں نہیں دی جاتیں، جس میں نام بھی واضح ہوں اور ان کے مکالمے بھی، گویا رپورٹر نے میٹنگ میں بیٹھ کر اسے رپورٹ کیا ہو ہم نے اپنے سینئرز سے دو باتیں سیکھیں، ایک: ایسے انداز میں خبر دی جائے یا لکھا جائے کہ ابلاغ بین السطور ( ) ہو جائے اور کوئی اعتراض بھی نہ کر پائے، دوسرا یہ کہ وہ نہ چھاپا جائے، جسے بعد میں ثابت نہ کیا جا سکے ایسی خبر جس میں رپورٹر خود یہ لکھ رہا ہے کہ جس کسی سے رابطہ کیا گیا، اس نے تصدیق نہیں کی جب کوئی کنفرم کرنے پر تیار ہی نہیں تو بھیا پھر خبر کیوں دے رہے ہو؟
ایک بڑا فیکٹر یہ بھی بنا کہ عمران خان ملک بھر میں سیاسی مومینٹم بنائے بغیر ہی چند ہزار لوگ ساتھ لئے چڑھ دوڑے دنیا میں کہیں اگرعوامی قوت کے بل بوتے پر تبدیلی آئی بھی تو ایسا لاکھوں بلکہ کئی ملین افراد کے اکٹھے ہونے پر ہی ہوسکا اگر اس طرح کی کوئی تبدیلی آ بھی جاتی تویہ ایسا ٹرینڈ قائم ہوجاتا جو آنے والی حکومتوں کے لئے دردسر ہی بنتا پھر کسی حکومت کے لئے اپنی مدت پوری کرنا ممکن نہ رہتا یہ سب باتیں سادہ، واضح اور سامنے کی ہیں، تحریک انصاف کے کارکن اور لیڈر ان کا ادراک نہ کر پائے وہ عمران خان کے شخصی کرشمے کے سحر میں بہہ گئے اور جن باتوں پر گرفت کرنی چاہیے۔
مسلم لیگ ن نے یہ الیکشن بری طرح ہارا انہوںنے مخدوم جاوید ہاشمی کو جتوانے کی بھرپور کوشش کی، مگر ناکام رہے اصل ناکامی مسلم لیگ ن کی یہ ہے کہ وہ فتح و شکست میں الجھ گئے اور اس الیکشن کے غیرمعمولی سائیڈ ایفیکٹس کو نمایاں کرنے میں ناکام رہے یہ الیکشن ایک طرح سے مسلم لیگ ن کے موقف کی فتح اور تحریک انصاف کے بیانیہ یا نقطہ نظر کے خلاف بھی گئے تحریک انصاف نے دھرنوں میں مسلسل یہ موقف اپنائے رکھا کہ اس الیکشن کمیشن سے انصاف ممکن نہیں اور میاں نواز شریف کے ہوتے ہوئے کچھ بھی نہیں ہو سکتا یہ بات درست ثابت نہیں ہوئی یہ الیکشن مسلم لیگ ن کے لئے زندگی موت کا سوال تھا۔
پریشان ہو کر آس پاس دیکھا مگر کوئی سراغ نہ ملا بستی والوں کو پتہ چلا تو وہ افسوس کرنے آئے جن لوگوں نے گھوڑا بیچنے کا مشورہ دیا تھا‘ انہوں نے فٹ سے طعنہ دیا: ''تمہیں سمجھایا تو تھا کہ گھوڑا بیچ دو، اس وقت نہیں مانے اب تمہاری بدقسمتی کہ بغیر کچھ لئے گھوڑا گنوا بیٹھے‘‘ کسان یہ سب باتیں سنتا رہا، پھر بڑے اطمینان سے بولا، بھائیو! تمہاری بڑی مہربانی کہ میرے پاس آئے، اپنی ہمدردی کا اظہار کیا، مگر مجھے یہ بات سمجھ نہیں آئی کہ اس میں بدقسمتی کہاں سے آ گئی یہ درست ہے کہ میرے پاس گھوڑا تھا، جو مجھے اپنی اولاد کی طرح عزیز تھا، آج صبح سے وہ گھوڑا اپنے کمرے سے غائب ہے۔
فیصلہ ان کے ہاتھ میں ہے، خبر مگر یہی ہے کہ عمران خان کی پوری قوت کے ساتھ واپسی ہوگئی ن لیگی مائنڈ سیٹ دو تین ہفتے پہلے میٹرو بس کے حوالے سے ایک کالم لکھاتھا، جس میں کراچی سے آئے اپنے ایک رپورٹر دوست کے حوالے سے بتایا کہ اس پر لاہور کی میٹرو بس کا کس قدر اثر ہوا تھا اور اس کے خیال میں صوبائی حکومت نے انقلاب برپا کر دیا ہے، تاہم جب انہیں بتایا گیا کہ الاماشاء اللہ صوبے کے دور افتادہ شہروں کو تو چھوڑئیے، لاہور جیسے شہر کے ہسپتالوں، سکولوں، بازاروں، تھانوں، پٹوار خانے اور دیگر محکموں میں عام آدمی کے لئے وہی ذلت اور خواری ہے جو ملک بھر کے لوگ برداشت کر رہے ہیں۔
میرا ایک دوست شہزاد جسے اپنے بہنوئی کے انتقال کے بعد احمد پور شرقیہ چھوڑ کرعلی پور شفٹ ہونا پڑا تھا، وہ ہر سال کی آخری شام گزارنے لازمی آتا ہم وہ گلابی شام اکٹھے گزارا کرتے، پارک نام کی کوئی شے ہمارے بدقسمت شہر میں نہیں تھی، سکول کے گرائونڈز تھے، جو کرکٹ، فٹ بال کھیلنے کے کام آتے، وہاں جاتے، گپ شپ کرتے، اشعار سنتے، سناتے، گزرے سال کی پڑھی کتابیں یاد کرتے، پھر جیسے ہی سال کے آخری دن کا تھکا ہارا سورج ہماری نظروں سے اوجھل ہوتا، ہم دم بخود اس کے ڈوبنے کا منظر دیکھتے کبھی دھند کے باعث سورج نظر نہ آتا، مگر ہمارے جوش وولولے میں کوئی کمی نہ آتی شائد وہ دن ہی ایسے تھے۔
روایتی دینی حلقوں، علما اور مساجد کے نیٹ ورک نے بھی اپنا حصہ ڈالا اگر یہ سب لیفٹ ونگ کے سامنے مزاحم نہ ہوتے تو جو یلغار اس وقت ہوئی تھی، اس کے نتیجے میں پاکستانی سماج کی صورت بالکل ہی اور ہوجاتی، خاص کر مورل فیبرک یکسر مختلف شکل میں ہوتا رائیٹ اور لیفٹ ونگ کی لڑائی صحافتی میدان میں بھی ہوئی اور کیا خوب لڑی گئی دائیں بازو سے تعلق رکھنے والے صحافی انہی دنوں چمکے اور سماج نے انہیں لکھاری کی حیثیت سے ترقی دے کر ایک دانشور کی صورت دے دی جنرل ضیاء کے دور میںصورتحال یکسر بدل گئی ریاست اس وقت رائیٹسٹوں کے ساتھ تھی، اسلامائزیشن کے نام پرآئے روز ایک سے ایک نیا قانون آ رہا تھا۔
اس کے باوجود چھوٹے لیول پر عطیات اکٹھے کرنے کی کوئی مہم چلنی چاہیے، جس طرح کسی خاص نمبر پر میسیج کرنے سے دس بیس روپے کٹ جائیں اسی طرز پر سیلاب زدہ علاقوں میں راشن اور دیگر سامان فراہم کرنے کے لئے اخوت، الخدمت اور فلاح انسانیت جیسی تنظیمیں اپنے طور پر یا مل کر کوئی قدم اٹھائیں حکومت بھی ایسا کر سکتی ہے، مگر حکومتی اہلکاروں پر عوام اعتماد نہیں کرتے، اگر پنجاب، دوسری کوئی صوبائی حکومت یا وفاقی حکومت ایسا کرے تو پھر یہ سامان تقسیم کرنے کی ذمہ داری ان نیک نام تنظیموں کو دینی چاہئیں، جن پر لوگ اعتماد کرتے اور جنہیں آنکھیں بند کر کے عطیات دیتے ہیں جو بھی ایسا کرے، مگر کچھ ہونا ضرور چاہیے۔
سب سے پہلے تو یہ سمجھ اور مان لیا جائے کہ مضبوط اور طاقتور مرکز کسی بھی ملک کے استحکام اور مضبوطی کا ضامن نہیں ملک وہی پرسکون، خوشحال اور محفوظ رہتے ہیں، جہاں اختیارات اور وسائل کو مرکز میں جمع کرنے کے بجائے صوبائی یونٹس کو بااختیار اور مضبوط بنایا جائے، ان کے مسائل کو اپنا سمجھا جائے، محرومیوں میں کمی کی جائے اور لوگوں میں سینس آف اونرشپ یعنی مالک ہونے کا احساس اور اعتماد پیدا کیا جائے اس لئے اگر ضرورت محسوس ہو تو نئے صوبائی یونٹ بنانے میں ذرہ برابر پریشان نہیں ہوناچاہیے یہ نہیں سوچنا چاہیے کہ اگر نیا صوبہ بنا دیا تو پھر اور بھی بنانے پڑیں گے اگر ایک سے زیادہ نئے صوبوں کی ضرورت ہے۔
صرف عمران خان ہی تھے، جو ٹی وی ٹاک شوز میں اپنے بڑے بڑے ہاتھ لہراتے، پیشانی پر بل ڈالے، سرخ تمتماتے چہرے کے ساتھ تند وتیز بحث کرتے نظر آتے سٹیٹس کو کی مخالفت کرتے، اس گلے سڑے نظام پر حملے کرتے وہ نجانے کب لوگوں، خاص کر نوجوانوں کے دل میں سما گئے تیس اکتوبر 2011ء کو لاہور میں ہونے والے غیرمعمولی جلسے نے انہیں اچانک ہی سپرسٹار بنا دیا مختلف حلقوں کے روایتی سیاست دان جنہیں الیکٹ ایبلزکہا جاتاہے، ان میں سے کچھ لوگ تحریک انصاف کی جانب متوجہ ہوئے مسلم لیگ ن کے حامی الزام لگاتے ہیں کہ تحریک انصاف کے پیچھے اسٹیبلشمنٹ کا ہاتھ تھا، جنرل ریٹائر شجاع پاشا کو اس حوالے سے مورد الزام ٹھیرایا جاتا ہے۔
تو اسے بیان کیا جائے، جس قدر ناپسندیدہ چیزیں ان میں ہیں، صرف وہی گنوائی جائیں، خواہ مخواہ گرد نہ اڑائی جائے پاکستانی طالبان اور افغان طالبان کے الگ الگ بلکہ ایک طرح سے متضاد گروہ ہونے کے لئے ایک نہایت سادہ دلیل ہی سمجھ لی جائے پاکستانی طالبان نے پچھلے کئی برسوں میں فورسز کے سیکڑوں، ہزاروں جوان اور آفیسر شہید کئے کرنل، میجر رینک کے متعدد افسر وطن کی خاطر قربان ہوگئے، حتی کہ دو ٹو سٹار جرنیل بھی شہید ہوئے آئی ایس آئی کے دفاتر پر حملے ہوئے، حتی کہ پنڈی کی ایک مسجد میں بھی دہشت گردی کر ڈالی گئی ظاہر ہے، پاکستانی فورسز کے ان نام نہاد پاکستانی طالبان کے بارے میں کیاسوچ اور احساسا ت ہوسکتے ہیں؟
‘‘ نٹور سنگھ نے بھارتی جرنلیوں پرکڑی تنقید کرتے ہوئے لکھا ہے کہ وہ بلند بانگ دعوے کرنے کے عادی ہیں مگر ان کی کارکردگی مایوس کن رہی نٹورسنگھ نے مثال دی کہ 1987ء میں سری لنکا فوج بھیجنے سے پہلے چیف آف آرمی جنرل سوامی نے ڈینگ ماری کہ ہم دو ہفتوں میں تامل ٹائیگرز اور ان کے کمانڈر پربھاکرن کا خاتمہ کر دیں گے، لیکن ہوا اس کے برعکس بقول نٹور سنگھ ''1984ء میں سکھوں کے خلاف آپریشن بلیوسٹاراور آسام میں علیحدگی پسندوں کے خاتمے کے لئے آپریشن بجرنگ ہوا، دونوں بار جرنیلوں نے اسی طرح کے دعوے کئے اور غلط منصوبہ بندی کی وجہ سے جانی اور مالی نقصان اٹھایا بھارتی جرنیل نجانے کیوں حقائق سے ہمیشہ نابلد رہتے ہیں؟
بلاول اپنے پہلے امتحان میں ناکام بلاول بھٹو زرداری کو سندھ میں اپنے پہلے امتحان ہی میں ہزیمت اٹھانی پڑی پیپلزپارٹی کے نئے سیاسی جنم کے بارے میں جس جس نے امیدیں وابستہ کی تھیں، ندامت اور شکست خوردگی ہر ایک کے مقدر میں آئی بلاول نے کرپشن کے خاتمے اور طاقتور طبقات کے خلاف جدوجہد کرنے کے بلند وبانگ نعرے لگائے، عمل کا وقت آیا تو یہ دعوے صفر ثابت ہوئے پیپلزپارٹی کا مسٹر کلین سندھ یعنی اپنے حلقہ اثر میں موجود ایک مثبت علامت کو بھی نہ بچا سکا پیپلز پارٹی کی قیادت اپنے روٹھے ہوئے کارکنوں کو واپس لانے، شکستہ دل ساتھیوں کا مورال بلند کرنے اوراگلے انتخابات میں پنجاب کا سیاسی معرکہ لڑنے کی بھرپور کوششیں کر رہی ہے۔
انہیں لگتا ہے کہ اکیسویں ترمیم سے پاکستان کو سیکولر بنانے کی راہ ہموار ہوگی، دوسر ا اس سے مذہبی حلقوں، مذہبی جماعتوں اور مدارس کے خلاف کریک ڈائون کی راہ ہموار ہوگی دلچسپ بات یہ ہے کہ علمائے اہل سنت(سنی بریلوی) کی مذہبی سیاسی جماعتوں، ہزاروں مدارس پر مشتمل ان کی تنظیموں، اہل تشیع کی سیاسی تنظیم، ان کے مدارس، سلفی مکتبہ فکر کی سیاسی جماعتوں، ان کے مدارس وغیرہ اس ترمیم کی مخالفت میں مولانا فضل الرحمن کی طرح پیش پیش نہیں، اگرچہ یہ خطرہ انہیں بھی ہے کہ اگر مدارس کے حوالے سے قوانین سخت ہوتے گئے، فنڈنگ پر پابندیاں لگتی گئیں اور فرقہ ورانہ لٹریچر اور تقریروں پر پابندیاں لگنے لگیں تو وہ بھی شکنجے میں آ جائیں گی۔
اس میں ممتاز دانشور، صوفی اور شاعر احمد جاوید، معروف ادیب اور معلم ڈاکٹر اسلم فرخی، دینی سکالر اور سابق وفاقی وزیر مذہبی امور ڈاکٹر محمود احمد غازی (مرحوم)، ممتاز ادیب اور نقاد ڈاکٹر انور سدید، ادیبہ زاہدہ حنا، مورخ ڈاکٹر مبارک علی، عالم دین مولانا زاہدالراشدی، صحافت کے استاد اور کالم نگار ڈاکٹر طاہر مسعود، ادیب ڈاکٹر معین الدین عقیل، ماہر اقبالیات ڈاکٹر رفیع الدین ہاشمی، مورخ، دانشور ڈاکٹر صفدر محمود، دانشور ڈاکٹر طارق جان (مصنف سیکولرازم، مغالطے، مباحثے)، معروف ادیب، مترجم ڈاکٹر آصف فرخی، بزرگ ادیب اور حکیم محمد سعید کے قریبی ساتھی حکیم محمود احمد برکاتی، لکھاری، تجزیہ کار اوریا مقبول جان، ادیب، سکالر ڈاکٹر عبدالقدیر سلیم، ماہر اقبالیات ڈاکٹر سہیل عمر اور سکالر پروفیسر عبدالجبار شاکر مرحوم شامل ہیں۔
آزمائش کے لمحے میں وہ پورے عزم اور فکری یک سوئی کے ساتھ اس طرح کھڑی ہو گئیں کہ تاریخی عمل کا رخ موڑ دیا حالیہ تاریخ میں شاید وہ منفرد شخصیت ہیں جس نے تن تنہا وقت کے بہاؤ کو اس طرح متاثر کیا ہو ماضی قریب میں تاریخ پر اثر انداز ہونے والی اور شخصیات بھی بہت گزریں مگر ان کا کردار منفی رہا انہوں نے تاریخ کو متاثر ضرور کیا مگر اس طرح کہ زمین فساد سے بھر گئی انسانی جاں ارزاں ہو گئی اور نفرت کا کاروبار چمک اٹھا آرڈرن کا کمال یہ ہے کہ انہوں نے تاریخ کو مثبت طور پر متاثر کیا انہوں نے نفرت نہیں، محبت کو ارزاں کیا وہ جس نظام اقدار کو مانتی ہیں۔
قاتل مریض کے بہروپ میں داخل ہوئے اور اپنے ہی ایک خیر خواہ اور معالج کے سینے میں گولیاں اتار گئے ڈاکٹر صاحب نے اس "متبادل بیانیہ" کے لیے اپنی جان دے دی یہ سلوک کسی ایک مسیحا کے ساتھ نہیں ہوا جاوید غامدی صاحب کو ملک چھوڑنا پڑا اس سے پہلے مولانا حسن جان کی جان بھی لے لی گئی اور پھر مفتی سرفراز نعیمی بھی مار ڈالے گئے آج ہم نے رجوع تو کر لیا مگر کہیں ان شہیدوں کو یاد نہیں کیا، جنہوں نے یہ سب کچھ سمجھاتے سمجھاتے اپنی جانیں قربان کر دیں ڈاکٹر فاروق خان نے سوچ سمجھ کر اس راستے کا انتخاب کیا ہر کوئی جانتا تھا کہ غالب بیانیے والے ان کی جان کے درپے ہیں۔
ان کی ترجیحات کیا ہونی چاہئیں انہیں اس بات کا شعور ہونا چاہیے کہ وہی ریاست چور کے ہاتھ کاٹنے کا استحقاق رکھتی ہے جس نے پہلے بھوک کا خاتمہ کیا ہو وہی بے حیائی کے خلاف تادیبی کارروائی کر سکتی ہے جس نے پہلے اس کے اسباب کا تدارک کیا ہو جہاں چاروں طرف سے نو جوانوں کے اخلاق پر یلغار ہو، وہاں تادیب کام نہیں آتی، نصیحت کے ساتھ وہ ماحول فراہم کیا جاتا ہے جو اخلاق کو بطور قدر مستحکم کرتا ہو مو لانا مودودی کے الفاظ میں، ایسے ماحول میں بے حیائی پر سزا دینے کے بجائے، ان لوگوں کو خان بہادر اور سر کا خطاب دینا چاہیے جو اس ترغیب کے با وجود، اس سے دور رہتے ہیں۔
یہ واقعہ ہے کہ اپنے ابتدائی دنوں میں، جب جماعت کا مرکزپٹھان کوٹ میں تھا، مو لانامودودی نے اپنے اہل خانہ اور رفقا کے ساتھ فاقے بھی کاٹے ابتدا میںسرمایہ ان پر مہربان نہیں ہوا کیوں کہ وہ اقتدار میں آنے کی اہلیت کا مظاہرہ نہیں کر سکے اس جماعت کا نظم چندے پر قائم تھا اور آج بھی اس کی اصل معاشی قوت عام کارکن کا ایثار اور چندہ ہے تاہم جب جماعت اقتدارکی سیاست کا حصہ بنی تو سرمایے نے یہاں کا رخ بھی کیا جماعت کا کلچربھی اس کے اثرات سے محفوظ نہ رہ سکا آج ن لیگ اور پیپلز پارٹی کی سیاست سرمایے کی سیاست ہے اگر ن لیگ کی قیادت کے لیے شریف خاندان کا استحقاق ثابت ہے۔
اس خلا کو جماعت اسلامی نے پر کیا 1948ء میں اس نے ایک بیانیہ مرتب کیا جسے اس نے "مطالبہ دستور اسلامی" کا نام دیا فکری طور پرتوانا اور عملی طور پرمتحرک ایک اقلیتی گروہ نے اس بیانیے کے حق میں ایک منظم مہم چلا ئی مسلم لیگ کی کمزوری جماعت اسلامی کی قوت بن گئی اور لیگی حکومت نے اس بیانیے کو ریاستی بیانیے کے طور پر قبول کر لیا جماعت اسلامی کی تنظیم اور فکری قوت نے اس بیانیے کے خدوخال واضح کیے اس میں تاریخ اور تحریک پاکستان کی ایک نئی تعبیر سامنے آئی آج جماعت کے زیر اثر پیدا ہونے والے لٹریچر کو پڑھیے تو معلوم ہو تا ہے کہ قائد اعظم اصلا جماعت اسلامی ہی کے رکن تھے۔
اہل کشمیر کی موثر مدد کا ایک طریقہ وہ ہے جو 1948ء اور پھر 1990ء کی دہائی میں اختیار کیا گیا رضا کارکشمیری حریت پسندوں کی مدد کریں پاکستان میں غیر ریاستی گروہوں اورتنظیموں کو یہ ذمہ داری سونپ دی جائے یوں ان کی معاونت سے، مقبوضہ کشمیر میں ایک داخلی مزاحمتی تحریک اٹھادی جائے جو ایک مسلح بغاوت کا روپ دھار لے یہ نتیجہ خیز ثابت نہیں ہو سکی دوسری صورت یہ ہے کہ کشمیر میں بھارت کو ایسی سٹریٹیجک مشکل میں ڈال دیا جا ئے کہ وہ پاکستان کی شرائط پر معاملہ کرنے پر مجبور ہو جائے یہ مشرف صاحب نے کارگل میں کرکے دیکھ لیا چند روز پہلے میجر جنرل خالد نعیم ایک ٹی وی شو میں میرے ساتھ تھے۔
مو لانا ابولکلام آزاد، قائد اعظم محمد علی جناح اور ذوالفقار علی بھٹو مولانا آزاد کی روایت کو مو لانا سید ابوالاعلی مودودی اور نواب زادہ نصراللہ خان جیسی شخصیات نے آگے بڑھایا شائستگی، استدلال اورمتانت قائد اعظم کو کوئی جانشین نہ مل سکا ان کی طرح کا دو ٹوک، صاف ستھرا اور غیر جذ باتی لہجہ پھر سیاست میں کسی کو نصیب نہ ہوا ذوالفقار علی بھٹو کا اسلوب مقبول بہت ہوا لیکن انہیں بھی کوئی جانشین نہ مل سکا بہت سوں نے ان کے ظاہر کی نقالی کی پس منظر میں مگر ان جیسی ذہانت اور ان کی طرح کا مطالعہ نہیں تھا، اس لیے صرف نقال قرار پائے شیخ رشید صاحب ایک طرح سے اسی اسلوب سیاست کی توسیع ہیں۔
