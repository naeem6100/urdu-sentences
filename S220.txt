رینیری نے لیسٹر سٹی کے کھلاڑیوں کے لئے ہفتے میں دو دن چھٹی کا شیڈول رکھا پیر کو وہ ہلکی پھلکی ایکسرسائز کرتے، منگل کو سخت ٹریننگ سیشن، بدھ کو مکمل چھٹی، جمعرات کو پھر سخت ٹریننگ، جمعہ کو میچ کی تیاری کا سیشن جبکہ ہر ہفتہ کو میچ ہوتا اور اتوار کو چھٹی رینیری کھلاڑیوں کے ساتھ دوستانہ طریقے سے پیش آتا، انہیں موٹی ویٹ کرتا، ان کی صلاحیتوں کو سامنے لے آتا اور میچز میں اچھی کارکردگی پر پزا کھلانے لے جاتا لیسٹر کے اکثر کھلاڑی اب یہ بات مان رہے ہیں کہ ہم میں سے کسی نے کبھی اپنی کارکردگی کا کریڈٹ نہیںلیا میں کے بجائے ہم کے انداز میں بات ہوتی، کھلاڑی ایک جان ہو کر کھیلے اور جیت کے لئے جان لڑا دی رینیری کھلاڑیوں سے کہتا کہ پیسہ اہم ہے، جیتنے کے بعد آپ سب کو پیسہ ملے گا، مگر اس سے زیادہ اہم یہ ہے کہ آپ نے اتنے زیادہ لوگوں کو جیتنے کی امید دلائی ہے، ان لوگوں کی خاطر لڑواور جیت کر دکھائو لیسٹر سٹی کی ٹیم نے اپنی ایک سو چوبیس سالہ تاریخ میں پہلی بار انگلش پریمئر لیگ جیت کر وہ معجزہ کر دکھایا اسے فیری ٹیل کہا جا رہا ہے، ایسی کہانی جو صرف خوابوں کی دنیا میں ملتی ہے، مگر اب وہ ایک حقیقت بن چکی ہے۔
